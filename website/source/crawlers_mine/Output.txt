রাজধানীর বনানী এলাকা থেকে একসঙ্গে চার তরুণ নিখোঁজ হয়েছেন। বৃহস্পতিবার হঠাৎ নিখোঁজ হয়ে যাওয়ার এই ঘটনাকে গুরুত্বের সঙ্গে দেখছেন আইনশৃঙ্খলা রক্ষাকারী বাহিনীর কর্মকর্তারা। জঙ্গিবাদে যুক্ত হতে এই তরুণেরা ঘর ছেড়েছেন কি না, তা খতিয়ে দেখছে পুলিশ।তবে নিখোঁজ চারজনের মধ্যে তিনজনের অভিভাবকেরা বলছেন, তাঁদের সন্তানেরা খুব সাধারণ পর্যায়ে ধর্ম-কর্ম করতেন, শুক্রবার মসজিদে যেতেন। সন্দেহ করার মতো কিছু চোখে পড়েনি।নিখোঁজ চারজন হলেন সাফায়াত হোসেন, জাইন হোসেন খান (পাভেল), মেহেদি হাওলাদার ও মো. সুজন। তাঁদের বয়স ২০ থেকে ২৫ বছরের মধ্যে। তাঁদের মধ্যে সাফায়াত ও জাইন নর্থ সাউথ বিশ্ববিদ্যালয়ের ছাত্র। মেহেদি বরিশালের বিএম কলেজের ছাত্র। আর সুজন ড্যাফোডিল থেকে তথ্যপ্রযুক্তিতে কোর্স করে একটি প্রতিষ্ঠানে কাজ করতেন।১ ডিসেম্বর চারজন নিখোঁজ হন। পাঁচ দিনেও তাঁদের কোনো খোঁজ পাওয়া যায়নি। এই ঘটনায় বনানী থানায় দুটি সাধারণ ডায়েরি (জিডি) হয়েছে। সাফায়েত, জাইন ও সুজনের নিখোঁজের বিষয়ে একটি জিডি করেছেন জাইনের বাবা ইসমাইল হোসেন খান। আরেকটি জিডি করেছেন মেহেদির চাচা মাহাবুব তালুকদার।জিডি দুটির তদন্ত কর্মকর্তা বনানী থানার উপপরিদর্শক (এসআই) সোহেল রানা গতকাল প্রথম আলোকে বলেন, সর্বশেষ গত বৃহস্পতিবার (১ ডিসেম্বর) সন্ধ্যায় বনানী কাঁচাবাজার এলাকার নর্দান ক্যাফে রেস্তোরাঁয় চার তরুণকে একত্রে দেখা গিয়েছিল। এরপর থেকেই তাঁরা নিখোঁজ। ওই এলাকা থেকেই একই সময়ে তাঁদের মুঠোফোনগুলো বন্ধ হয়ে যায়। তাঁদের খোঁজাখুঁজি চলছে।এর আগে গত বছরের ডিসেম্বর থেকে চলতি বছরের মার্চ পর্যন্ত কয়েক দফায় ঢাকার বেশ কয়েকজন তরুণ নিখোঁজ হয়েছিলেন। ১ জুলাই গুলশানে জঙ্গি হামলার পর জানা গেল, ওই সব তরুণ জঙ্গিবাদে উদ্বুদ্ধ হয়ে ঘর ছেড়েছিলেন। পরে জঙ্গি হামলায় অংশ নিয়ে বা পুলিশ-র‍্যাবের বিভিন্ন অভিযানে অনেকে নিহত হয়েছেন। গত কয়েক মাস জঙ্গি তৎপরতা অনেকটাই স্তিমিত। পুলিশ বলছে, পরিস্থিতি নিয়ন্ত্রণে। এরই মধ্যে আবার একসঙ্গে চার তরুণ নিখোঁজের ঘটনা সংশ্লিষ্ট সবাইকে ভাবিয়ে তুলেছে।তবে জাইন হোসেনের বাবা ইসমাইল হোসেন খান গতকাল প্রথম আলোকে বলেন, ‘জাইন তো নামাজ পড়ে না। শুক্রবার আমি জোর করে মসজিদে জুমার নামাজের জন্য পাঠাতাম। তা ছাড়া ও কখনো বাসার বাইরে গিয়ে কোথাও দুই রাতের বেশি থাকতে পারে না। ও খুবই খুঁতখুঁতে, খাবারদাবারের বিষয়েও শুচিবাই রয়েছে। এ অবস্থায় সে স্বেচ্ছায় কোথাও চলে যাবে তা মনে হয় না।’ব্যবসায়ী ইসমাইল হোসেন জানান, জাইন বৃহস্পতিবার সন্ধ্যায় বাসা থেকে বের হন। সাড়ে আটটার মধ্যে বাসায় ফিরে বোনকে নিয়ে পড়াতে বসার কথা ছিল। ফিরতে দেরি দেখে কল করে তাঁর মুঠোফোন বন্ধ পাওয়া যায়। তিনি বলেন, তাঁর ছেলে নর্থ সাউথ বিশ্ববিদ্যালয়ের ইলেকট্রিক্যাল ইঞ্জিনিয়ারিং বিভাগের ছাত্র। শেষ সেমিস্টারের ফাইনাল পরীক্ষা দিচ্ছিলেন, পরীক্ষা এখনো শেষ হয়নি। নিখোঁজ সাফায়াতও একই বিশ্ববিদ্যালয়ে জাইনের সহপাঠী। সুজনও তাঁর বন্ধু। তবে মেহেদিকে তিনি চেনেন না।নিখোঁজ সুজনের ভাই মো. সুমন প্রথম আলোকে বলেন, তাঁদের বাড়ি বরিশালের বাবুগঞ্জে। ১০ বছরেরও বেশি সময় ধরে বনানীর একটি বাসায় কাজ করেছেন সুজন। পরে বাসার মালিকদের সঙ্গে একটা আত্মিক সম্পর্ক তৈরি হয়। বাসার মালিকদের আর্থিক সহায়তায় সুজন ড্যাফোডিল বিশ্ববিদ্যালয়ে কম্পিউটারের ওপর একটি কোর্সে পড়াশোনা করেন। পরে ওই মালিকদের ব্যবসায়িক প্রতিষ্ঠানের তথ্যপ্রযুক্তি বিভাগে চাকরি দেওয়া হয় সুজনকে।রাজধানীর বনানী এলাকা থেকে একসঙ্গে চার তরুণ নিখোঁজ হয়েছেন। বৃহস্পতিবার হঠাৎ নিখোঁজ হয়ে যাওয়ার এই ঘটনাকে গুরুত্বের সঙ্গে দেখছেন আইনশৃঙ্খলা রক্ষাকারী বাহিনীর কর্মকর্তারা। জঙ্গিবাদে যুক্ত হতে এই তরুণেরা ঘর ছেড়েছেন কি না, তা খতিয়ে দেখছে পুলিশ।তবে নিখোঁজ চারজনের মধ্যে তিনজনের অভিভাবকেরা বলছেন, তাঁদের সন্তানেরা খুব সাধারণ পর্যায়ে ধর্ম-কর্ম করতেন, শুক্রবার মসজিদে যেতেন। সন্দেহ করার মতো কিছু চোখে পড়েনি।নিখোঁজ চারজন হলেন সাফায়াত হোসেন, জাইন হোসেন খান (পাভেল), মেহেদি হাওলাদার ও মো. সুজন। তাঁদের বয়স ২০ থেকে ২৫ বছরের মধ্যে। তাঁদের মধ্যে সাফায়াত ও জাইন নর্থ সাউথ বিশ্ববিদ্যালয়ের ছাত্র। মেহেদি বরিশালের বিএম কলেজের ছাত্র। আর সুজন ড্যাফোডিল থেকে তথ্যপ্রযুক্তিতে কোর্স করে একটি প্রতিষ্ঠানে কাজ করতেন।১ ডিসেম্বর চারজন নিখোঁজ হন। পাঁচ দিনেও তাঁদের কোনো খোঁজ পাওয়া যায়নি। এই ঘটনায় বনানী থানায় দুটি সাধারণ ডায়েরি (জিডি) হয়েছে। সাফায়েত, জাইন ও সুজনের নিখোঁজের বিষয়ে একটি জিডি করেছেন জাইনের বাবা ইসমাইল হোসেন খান। আরেকটি জিডি করেছেন মেহেদির চাচা মাহাবুব তালুকদার।জিডি দুটির তদন্ত কর্মকর্তা বনানী থানার উপপরিদর্শক (এসআই) সোহেল রানা গতকাল প্রথম আলোকে বলেন, সর্বশেষ গত বৃহস্পতিবার (১ ডিসেম্বর) সন্ধ্যায় বনানী কাঁচাবাজার এলাকার নর্দান ক্যাফে রেস্তোরাঁয় চার তরুণকে একত্রে দেখা গিয়েছিল। এরপর থেকেই তাঁরা নিখোঁজ। ওই এলাকা থেকেই একই সময়ে তাঁদের মুঠোফোনগুলো বন্ধ হয়ে যায়। তাঁদের খোঁজাখুঁজি চলছে।এর আগে গত বছরের ডিসেম্বর থেকে চলতি বছরের মার্চ পর্যন্ত কয়েক দফায় ঢাকার বেশ কয়েকজন তরুণ নিখোঁজ হয়েছিলেন। ১ জুলাই গুলশানে জঙ্গি হামলার পর জানা গেল, ওই সব তরুণ জঙ্গিবাদে উদ্বুদ্ধ হয়ে ঘর ছেড়েছিলেন। পরে জঙ্গি হামলায় অংশ নিয়ে বা পুলিশ-র‍্যাবের বিভিন্ন অভিযানে অনেকে নিহত হয়েছেন। গত কয়েক মাস জঙ্গি তৎপরতা অনেকটাই স্তিমিত। পুলিশ বলছে, পরিস্থিতি নিয়ন্ত্রণে। এরই মধ্যে আবার একসঙ্গে চার তরুণ নিখোঁজের ঘটনা সংশ্লিষ্ট সবাইকে ভাবিয়ে তুলেছে।তবে জাইন হোসেনের বাবা ইসমাইল হোসেন খান গতকাল প্রথম আলোকে বলেন, ‘জাইন তো নামাজ পড়ে না। শুক্রবার আমি জোর করে মসজিদে জুমার নামাজের জন্য পাঠাতাম। তা ছাড়া ও কখনো বাসার বাইরে গিয়ে কোথাও দুই রাতের বেশি থাকতে পারে না। ও খুবই খুঁতখুঁতে, খাবারদাবারের বিষয়েও শুচিবাই রয়েছে। এ অবস্থায় সে স্বেচ্ছায় কোথাও চলে যাবে তা মনে হয় না।’ব্যবসায়ী ইসমাইল হোসেন জানান, জাইন বৃহস্পতিবার সন্ধ্যায় বাসা থেকে বের হন। সাড়ে আটটার মধ্যে বাসায় ফিরে বোনকে নিয়ে পড়াতে বসার কথা ছিল। ফিরতে দেরি দেখে কল করে তাঁর মুঠোফোন বন্ধ পাওয়া যায়। তিনি বলেন, তাঁর ছেলে নর্থ সাউথ বিশ্ববিদ্যালয়ের ইলেকট্রিক্যাল ইঞ্জিনিয়ারিং বিভাগের ছাত্র। শেষ সেমিস্টারের ফাইনাল পরীক্ষা দিচ্ছিলেন, পরীক্ষা এখনো শেষ হয়নি। নিখোঁজ সাফায়াতও একই বিশ্ববিদ্যালয়ে জাইনের সহপাঠী। সুজনও তাঁর বন্ধু। তবে মেহেদিকে তিনি চেনেন না।নিখোঁজ সুজনের ভাই মো. সুমন প্রথম আলোকে বলেন, তাঁদের বাড়ি বরিশালের বাবুগঞ্জে। ১০ বছরেরও বেশি সময় ধরে বনানীর একটি বাসায় কাজ করেছেন সুজন। পরে বাসার মালিকদের সঙ্গে একটা আত্মিক সম্পর্ক তৈরি হয়। বাসার মালিকদের আর্থিক সহায়তায় সুজন ড্যাফোডিল বিশ্ববিদ্যালয়ে কম্পিউটারের ওপর একটি কোর্সে পড়াশোনা করেন। পরে ওই মালিকদের ব্যবসায়িক প্রতিষ্ঠানের তথ্যপ্রযুক্তি বিভাগে চাকরি দেওয়া হয় সুজনকে।সম্প্রতি শুধু উপমহাদেশে নয়, গোটা বিশ্বের জন্যই ধর্মীয় মৌলবাদ উদ্বেগের কারণ হয়ে দাঁড়িয়েছে। তবে এটি ধর্ম থেকে আসেনি, এটা ঘটছে রাজনৈতিক খেলার হাতিয়ার হিসেবে ধর্মকে ব্যবহার করা থেকে। কারণ, কোনো ধর্মেই সহিংসতার স্থান নেই।কথাগুলো বলেছেন উপমহাদেশের প্রখ্যাত চলচ্চিত্র ব্যক্তিত্ব ও সমাজকর্মী শাবানা আজমি। তাঁর কথার সঙ্গে সুর মিলিয়ে বাংলাদেশের শিক্ষামন্ত্রী নুরুল ইসলাম নাহিদও বললেন, স্বাধীনতাবিরোধী একটি গোষ্ঠী ইসলামের অপব্যাখ্যা দিয়ে বিশ্ববিদ্যালয়ের কিছু মেধাবী শিক্ষার্থীকে জঙ্গিবাদে জড়াচ্ছে।গতকাল সোমবার ঢাকার বসুন্ধরা আন্তর্জাতিক সম্মেলন কেন্দ্রে ব্র্যাক বিশ্ববিদ্যালয়ের ১১তম সমাবর্তনে তাঁরা এসব কথা বলেন। এর মধ্যে প্রধান অতিথি হিসেবে বক্তব্য দেন নুরুল ইসলাম নাহিদ। আর সমাবর্তন বক্তা ছিলেন শাবানা আজমি।গত ১ জুলাই রাজধানীর গুলশানের হলি আর্টিজান বেকারি রেস্তোরাঁয় জঙ্গি হামলায় নিহত সাহসী তরুণ ফারাজ আইয়াজ হোসেনের প্রসঙ্গ টেনে শাবানা আজমি বলেন, সাম্প্রতিক সময়ে উপমহাদেশে অনেকগুলো ট্র্যাজেডি ঘটেছে। এর মধ্যে অতি সম্প্রতি খুবই দুর্ভাগ্যজনকভাবে এ ধরনের একটি ঘটনার শিকার হয়েছেন ফারাজ। তবে তাকে অভিবাদন। ছোট একটা ছেলে ওই মুহূর্তেও দাঁড়িয়ে বলল বন্ধুদের বিপদের মুখে ফেলে রেখে সে যাবে না। সত্যিই তার এই চেতনাকে অভিবাদন।রাখাইন রাজ্যে রোহিঙ্গাদের ওপর সেনা অভিযান বন্ধ এবং দুর্গত লোকজনের মানবিক সহায়তা নিশ্চিতের জন্য প্রয়োজনীয় পদক্ষেপ নিতে মিয়ানমারের প্রতি আহ্বান জানিয়েছে জাতিসংঘ। তবে ওই সহিংসতা নিয়ে আন্তর্জাতিক মহল মোটেই সোচ্চার নয়।তাই রাখাইনের পরিস্থিতি নিয়ে স্বাধীন তদন্তের দাবি উপেক্ষা করে বিতর্কিত সাবেক এক জেনারেলের নেতৃত্বে একটি তদন্ত কমিশন গঠন করেছে মিয়ানমার। এরপরও রাখাইনের সমস্যা নিয়ে আলোচনার জন্য জাতিসংঘের রাজনীতি–বিষয়ক সহকারী মহাসচিব মিরোস্লাভ জেনকা আজ মঙ্গলবার মিয়ানমারে যাচ্ছেন।রাখাইন কমিশনের চেয়ারম্যান ও জাতিসংঘের সাবেক মহাসচিব কফি আনান এখন মিয়ানমারে। তিনি রাখাইনের উপদ্রুত এলাকা ঘুরে মিয়ানমারের স্টেট কাউন্সিলর ও পররাষ্ট্রমন্ত্রী অং সান সু চি এবং কয়েকজন মন্ত্রী ও সিনিয়র এমপিদের সঙ্গে আলোচনা করেছেন। পরিস্থিতি নিয়ে তিনি দুই মাসের মধ্যে দেশটির সরকারের কাছে তদন্ত প্রতিবেদন দেবেন। গতকাল সোমবার তিনি মিয়ানমারের প্রেসিডেন্ট থিন খিউ ও পররাষ্ট্রমন্ত্রী অং সান সু চির সঙ্গে সাক্ষাৎ করেন। আজ তিনি মিয়ানমার ছাড়বেন।রাখাইনে সহিংসতা তদন্তে মিয়ানমারের প্রেসিডেন্ট ১৩ সদস্যের যে কমিশন গঠন করেছেন, এর প্রধান করা হয়েছে বিতর্কিত সাবেক জেনারেল ও বর্তমান ভাইস প্রেসিডেন্ট মিন্ট সিউকে। এর মাধ্যমে দেশটি কার্যত আন্তর্জাতিক দাবিকে পুরোপুরি অগ্রাহ্য করেছে।রাখাইন রাজ্যে রোহিঙ্গাদের ওপর সেনা অভিযান বন্ধ এবং দুর্গত লোকজনের মানবিক সহায়তা নিশ্চিতের জন্য প্রয়োজনীয় পদক্ষেপ নিতে মিয়ানমারের প্রতি আহ্বান জানিয়েছে জাতিসংঘ। তবে ওই সহিংসতা নিয়ে আন্তর্জাতিক মহল মোটেই সোচ্চার নয়।তাই রাখাইনের পরিস্থিতি নিয়ে স্বাধীন তদন্তের দাবি উপেক্ষা করে বিতর্কিত সাবেক এক জেনারেলের নেতৃত্বে একটি তদন্ত কমিশন গঠন করেছে মিয়ানমার। এরপরও রাখাইনের সমস্যা নিয়ে আলোচনার জন্য জাতিসংঘের রাজনীতি–বিষয়ক সহকারী মহাসচিব মিরোস্লাভ জেনকা আজ মঙ্গলবার মিয়ানমারে যাচ্ছেন।রাখাইন কমিশনের চেয়ারম্যান ও জাতিসংঘের সাবেক মহাসচিব কফি আনান এখন মিয়ানমারে। তিনি রাখাইনের উপদ্রুত এলাকা ঘুরে মিয়ানমারের স্টেট কাউন্সিলর ও পররাষ্ট্রমন্ত্রী অং সান সু চি এবং কয়েকজন মন্ত্রী ও সিনিয়র এমপিদের সঙ্গে আলোচনা করেছেন। পরিস্থিতি নিয়ে তিনি দুই মাসের মধ্যে দেশটির সরকারের কাছে তদন্ত প্রতিবেদন দেবেন। গতকাল সোমবার তিনি মিয়ানমারের প্রেসিডেন্ট থিন খিউ ও পররাষ্ট্রমন্ত্রী অং সান সু চির সঙ্গে সাক্ষাৎ করেন। আজ তিনি মিয়ানমার ছাড়বেন।রাখাইনে সহিংসতা তদন্তে মিয়ানমারের প্রেসিডেন্ট ১৩ সদস্যের যে কমিশন গঠন করেছেন, এর প্রধান করা হয়েছে বিতর্কিত সাবেক জেনারেল ও বর্তমান ভাইস প্রেসিডেন্ট মিন্ট সিউকে। এর মাধ্যমে দেশটি কার্যত আন্তর্জাতিক দাবিকে পুরোপুরি অগ্রাহ্য করেছে।জাতিসংঘের নারীর প্রতি সব ধরনের বৈষম্য বিলোপ সনদ বা সিডওর গুরুত্বপূর্ণ দুটি ধারা (২ ও ১৬.১.গ) থেকে আপত্তি তুলবে না বলে সিডও কমিটিকে সরকার স্পষ্ট জানিয়ে দিয়েছে। যুক্তি হিসেবে বলেছে, দেশের ৯০ শতাংশ মানুষ মুসলমান। ধর্মীয় অনুশাসন মেনে তালাক ও সম্পত্তি বণ্টন হয়। ভবিষ্যতে আপত্তি তুলে নেওয়া হবে, এবার সে ধরনের কোনো অঙ্গীকারও করেনি সরকার।নারায়ণগঞ্জ সিটি করপোরেশন নির্বাচনের মেয়র ও কাউন্সিলর পদপ্রার্থীরা গতকাল সোমবার প্রতীক পেয়েই নির্বাচনী প্রচারে নেমে পড়েছেন। সকালে নারায়ণগঞ্জ ক্লাবে নির্বাচনী কার্যালয়ে ছিল মেয়র, কাউন্সিলর পদপ্রার্থী ও সমর্থকদের ভিড়। উৎসবমুখর পরিবেশে প্রতীক বরাদ্দ হলেও এই নির্বাচনে ১৭৪টি কেন্দ্রের সব কটিই ঝুঁকিপূর্ণ বলে মনে করছে রিটার্নিং কর্মকর্তার অফিস।প্রতীক বরাদ্দ নিতে মেয়র প্রার্থীদের সঙ্গে একজন এবং কাউন্সিলর প্রার্থীদের একা আসার জন্য বারবার মাইকে অনুরোধ করছিলেন কর্মকর্তারা। তবে সেই অনুরোধে কান দেননি বেশির ভাগ প্রার্থী। বিশেষ করে মেয়র পদে প্রধান দুই প্রার্থী আওয়ামী লীগের সেলিনা হায়াৎ আইভী ও বিএনপির সাখাওয়াত হোসেন খানের সঙ্গে বিপুলসংখ্যক কর্মী কার্যালয়ে ভিড় করেন। তাঁরা ‘নৌকা’ ও ‘ধানের শীষ’ এবং ‘আইভী’ ও ‘সাখাওয়াত’ এর নাম করে স্লোগান দেন।প্রতীক পাওয়ার পরপর নির্বাচন কর্মকর্তার কার্যালয় থেকে বের হয়ে আইভী আওয়ামী লীগের সব পর্যায়ের নেতা-কর্মীদের প্রতি ঐক্যের আহ্বান জানান। আর সাখাওয়াত অভিযোগ করেন, নির্বাচনে সবার জন্য সমান সুযোগ (লেভেল প্লেয়িং ফিল্ড) তৈরি হয়নি। এরপর দুই প্রার্থী বিভিন্ন এলাকায় গণসংযোগ করেন।এবারের সিটি করপোরেশন নির্বাচনে ৭ জন মেয়র প্রার্থী, ১৫৬ জন সাধারণ কাউন্সিলর ও ৩৮ জন সংরক্ষিত নারী কাউন্সিলর প্রার্থী প্রতিদ্বন্দ্বিতা করছেন। সকালে প্রতীক বরাদ্দের পর বিকেলের মধ্যেই বিভিন্ন মেয়র ও কাউন্সিলর প্রার্থীদের কর্মী-সমর্থকেরা পোস্টার টানানো শুরু করেছেন। চলছে লিফলেট বিতরণ। অলিগলিতে কাউন্সিলর ও মেয়র প্রার্থীদের ব্যাজ পরে ঘুরতে দেখা গেছে বিভিন্ন বয়সের মানুষকে। প্রার্থীরা যেখানে যাচ্ছেন তাঁদের ঘিরে রাখছেন অনেক মানুষ। প্রার্থী কুশল বিনিময় করছেন, ভোট চাইছেন। অনেক প্রার্থীর সঙ্গে ভোটার ও কর্মী-সমর্থকদের ছবি তুলতে দেখা গেছে। কাউন্সিলর প্রার্থীদের পক্ষে ছোট ছোট জমায়েত ও মিছিল ছিল নগরের প্রায় সর্বত্রই।নাটোর থেকে তিন যুবককে অপহরণের দুই দিন পর গতকাল সোমবার দিনাজপুরে তাঁদের গুলিবিদ্ধ লাশ উদ্ধার করেছে পুলিশ। প্রত্যক্ষদর্শী ও নিহত ব্যক্তিদের পরিবারের ভাষ্য, তিনজনকে র‍্যাব পরিচয়ে মারধর করে মাইক্রোবাসে তুলে নিয়ে যান কয়েকজন।নিহত যুবকেরা হলেন নাটোরের আবদুল্লাহ আকন্দ (২৮), রেদোয়ান সাব্বির (২৬) ও সোহেল রানা (২৭)। আবদুল্লাহ সদর উপজেলার কানাইখ্লী এলাকার লুৎফর রহমান মাওলানা ও রেদোয়ান একই এলাকার সোনা মিয়ার ছেলে। আর সোহেল তালতলা হাফরাস্তা এলাকার কালু মিয়ার ছেলে।নাটোর যুবলীগ দাবি করেছে, নিহত ব্যক্তিরা তাদের সংগঠনের নেতা-কর্মী। তবে আবদুল্লাহর পরিবার বলেছে, তিনি রাজনীতি করতেন না। তাঁর নামে কোনো মামলাও ছিল না।রেদোয়ানের মা গত রোববার রাতে র‍্যাব পরিচয়ে তাঁর ছেলেসহ তিনজনকে তুলে নেওয়ার অভিযোগে নাটোর সদর থানায় একটি জিডি করেছিলেন। এ থানার ভারপ্রাপ্ত কর্মকর্তা (ওসি) মো. মিজানুর রহমান জিডির বিষয়টি নিশ্চিত করেছেন। তিনি বলেন, রেদোয়ানের নামে অপহরণসহ ১২টি মামলা ও সোহেলের নামে হত্যাসহ তিনটি মামলা রয়েছে।মিয়ানমারের রাখাইন রাজ্যে জাতিসংঘের সাবেক মহাসচিব কফি আনানের সফরের পর সেখানে সেনা-পুলিশের অভিযান জোরদার হয়েছে বলে অভিযোগ করেছেন পালিয়ে আসা রোহিঙ্গারা। তাঁদের অভিযোগ, রাখাইনে রোহিঙ্গাদের কাছে এখন আরেক বিপদ কর্তৃপক্ষের নিযুক্ত ‘ওগাটা’ বা গ্রাম সরদার। তাঁরা বর্ডার গার্ড পুলিশের (বিজিপি) নামে রোহিঙ্গাদের কাছ থেকে চাঁদাবাজি করছেন।জাতিসংঘ শান্তিরক্ষা মিশনে অস্ত্রশস্ত্র ও সরঞ্জাম ভাড়া দিয়ে বাংলাদেশ ১৬ বছরে ৬ হাজার ৮৫৬ কোটি ৮ লাখ ৭৬ হাজার ৭৮৬ টাকা আয় করেছে। ২০০১ থেকে চলতি বছরের আগস্ট পর্যন্ত প্রতিবছর গড়ে আয় হয়েছে ৪৩৭ কোটি ৫২ লাখ ৯৫ হাজার ২৬৪ টাকা।গতকাল সোমবার সরকারি দলের সাংসদ আ ফ ম বাহাউদ্দিন নাছিমের এক প্রশ্নের জবাবে পররাষ্ট্রমন্ত্রী আবুল হাসান মাহমুদ আলী জাতীয় সংসদকে এ তথ্য জানিয়েছেন।মন্ত্রী বলেন, ২০০১ সালে আয় ছিল ১৬ কোটি ৩৩ লাখ ৮০ হাজার ৫৮৫ টাকা। ২০১৫ সালে আয় হয়েছে ৬৪৪ কোটি ২৬ লাখ ৮৫ হাজার ৩৮৮ টাকা। এ বছরের প্রথম ৮ মাসে আয় হয়েছে ৫৬৬ কোটি ৩৯ লাখ ৮৯ হাজার ৯০৩ টাকা। ২০১২ সালে সর্বোচ্চ ৭৭৯ কোটি ৬৭ লাখ ৯৯ হাজার টাকা আয় হয়েছে।আ খ ম জাহাঙ্গীর হোসাইনের সম্পূরক প্রশ্নের জবাবে পররাষ্ট্রমন্ত্রী বলেন, ১০ থেকে ১২ ডিসেম্বর ঢাকায় গ্লোবাল ফোরাম অন মাইগ্রেশন অ্যান্ড ডেভেলপমেন্ট সম্মেলন হবে। সেখানে রোহিঙ্গা সমস্যা নিয়ে আলোচনা হবে। আশা করা যায়, এই সম্মেলন সমস্যার সমাধানে সাহায্য করবে। মন্ত্রী আরও বলেন, ‘রোহিঙ্গা প্রশ্নে আন্তর্জাতিক সম্প্রদায় আমাদের পাশে আছে। এমনকি আসিয়ান জোটের কয়েকটি দেশও বিষয়টি সুরাহার জন্য মিয়ানমারের প্রতি আহ্বান জানিয়েছে। মিয়ানমার এই জোটের সদস্য। আমরাও বিভিন্ন পর্যায়ে সমস্যা সমাধানের চেষ্টা করে যাচ্ছি। বিষয়টি নিয়ে অং সান সু চির সঙ্গে আমার কথা হয়েছে। তাঁর বক্তব্য আশাব্যঞ্জক। তবে তাঁর দেশের ভেতরেও সমস্যা আছে। এটা সবাই জানেন। সব মিলিয়ে বিষয়টি সংবেদনশীল পর্যায়ে আছে।’নুরুন্নবী চৌধুরীর প্রশ্নের জবাবে পররাষ্ট্রমন্ত্রী বলেন, অধিকাংশ দেশে বাংলাদেশ দূতাবাসের নিজস্ব কোনো ভবন নেই। তবে চীনের বেইজিং, বেলজিয়ামের ব্রাসেলস, ভারতের দিল্লি ও কলকাতা, যুক্তরাজ্যের লন্ডন, যুক্তরাষ্ট্রের ওয়াশিংটন ও নিউইয়র্ক, দক্ষিণ আফ্রিকার প্রিটোরিয়া ও জাপানের টোকিওতে বাংলাদেশ দূতাবাসের নিজস্ব ভবন রয়েছে।নুরুল ইসলাম ওমরের প্রশ্নের জবাবে পররাষ্ট্রমন্ত্রী বলেন, বিভিন্ন অপরাধের সঙ্গে জড়িত হয়ে বিদেশের বিভিন্ন কারাগারে ৯ হাজার ৯৬৭ জন বাংলাদেশি আটক আছেন। এর মধ্যে সর্বোচ্চ ২ হাজার ৬৯৭ জন ভারতে এবং মালয়েশিয়ায় ২ হাজার ৪৬৯ জন আটক আছেন।ভারতীয় ভিসা সহজ করার বিষয়ে আবদুস শহীদের সম্পূরক প্রশ্নের জবাবে মাহমুদ আলী বলেন, বাংলাদেশিদের জন্য ভারতীয় ভিসা আগের তুলনায় উন্নত ও সহজতর হয়েছে। তবে এটি আরও সহজ করার জন্য ভারতের সঙ্গে আলোচনা অব্যাহত রয়েছে।নিজাম উদ্দিন হাজারীর প্রশ্নের জবাবে স্বরাষ্ট্রমন্ত্রী আসাদুজ্জামান খান বলেন, দেশের উচ্চ শিক্ষাপ্রতিষ্ঠানে মাদকের অপব্যবহার রোধকল্পে মাদকবিরোধী কমিটি গঠনের কাজ চলমান রয়েছে। গত মার্চ পর্যন্ত সারা দেশে ৩২ হাজার ৩১টি স্কুল ও কলেজের মধ্যে ২১ হাজার ৮৩টি কমিটি গঠন করা হয়েছে।জেবুন্নেছা আফরোজের প্রশ্নের জবাবে মন্ত্রী বলেন, পুলিশ বাহিনীর মঞ্জুরি করা জনবল ১ লাখ ৯৪ হাজার ২৮৩। বর্তমানে নারী পুলিশের হার ৬ দশমিক ৮৫ শতাংশ।সামশুল হক চৌধুরীর প্রশ্নের জবাবে স্বরাষ্ট্রমন্ত্রী আসাদুজ্জামান বলেন, দেশে মাদকাসক্তদের সঠিক সংখ্যা নির্ণয়ে এখনো পর্যন্ত কোনো জরিপ হয়নি। এ বিষয়ে পরিসংখ্যান ব্যুরোর সঙ্গে আলোচনা চলছে। নারী মাদকাসক্তের সংখ্যা বৃদ্ধির কথা জানিয়ে মন্ত্রী বলেন, মাদকাসক্তি নিরাময় কেন্দ্রগুলোতে চিকিৎসার জন্য আগত রোগীদের মধ্যে নারী মাদকাসক্ত রোগীর সংখ্যা তুলনামূলকভাবে বেড়েছে।নজরুল ইসলামের প্রশ্নের জবাবে স্বরাষ্ট্রমন্ত্রী বলেন, চোরাকারবারের সঙ্গে জড়িত বাংলাদেশের গডফাদারদের চিহ্নিত করার প্রক্রিয়া চলমান আছে। এ ছাড়া এখন পর্যন্ত আটক হওয়া চোরাকারবারি ও গডফাদারদের বিরুদ্ধে আইনি ব্যবস্থা নেওয়ার জন্য সংশ্লিষ্ট থানায় পাঠানো হচ্ছে। জলপথের চোরাকারবারি ও গডফাদারদের চিহ্নিত করতে কোস্টগার্ডের জন্য পৃথক গোয়েন্দা সংস্থা প্রস্তাব প্রক্রিয়াধীন আছে। হাবিবুর রহমান মোল্লার প্রশ্নের জবাবে পরিকল্পনামন্ত্রী বলেন, ঢাকা-নারায়ণগঞ্জ-ডেমরা (ডিএনডি) এলাকার জলাবদ্ধতা দূর করতে গত ৯ আগস্ট একনেকে একটি প্রকল্প অনুমোদিত হয়েছে। প্রকল্পের কাজ ইতিমধ্যে শুরু হয়েছে, শেষ হবে ২০২০ সালে।প্রশ্নোত্তরের আগে বিকেল চারটায় স্পিকার শিরীন শারমিন চৌধুরীর সভাপতিত্বে অধিবেশন শুরু হয়।হাঙ্গেরি যাওয়ার পথে প্রধানমন্ত্রী শেখ হাসিনাকে বহনকারী উড়োজাহাজে যান্ত্রিক ত্রুটির ঘটনায় বিমান পরিবহনমন্ত্রী রাশেদ খান মেনন দায় না নেওয়ায় প্রশ্ন তুলেছেন জাতীয় পার্টির দুই সাংসদ কাজী ফিরোজ রশীদ ও আবু হোসেন বাবলা।গতকাল সোমবার সংসদে অনির্ধারিত আলোচনায় অংশ নিয়ে ফিরোজ রশীদ বলেন, ‘বিমানমন্ত্রী কেন দায় নেবেন না? উনি হয়তো বলবেন বিমান বোর্ড দ্বারা চলে। বোর্ড বলছে পাইলটের কথা। একে অন্যের ওপর দায়িত্ব দিচ্ছে। তদন্ত কমিটি করেছে। কমিটি হয় ঘটনা ধামাচাপা দেওয়ার জন্য। এর আসল ঘটনা কি আমরা জানতে পারব?’ তিনি আরও বলেন, ‘বিমানমন্ত্রী গতকাল বিবৃতি দিয়েছেন। তাঁর কথার সঙ্গে একমত নই। সবকিছু এত ছোট করে কেন দেখা হয়। নিচের দিকের কর্মচারীদের সাময়িক বরখাস্ত করা হয়। কর্মকর্তাদের কিছু হয় না।’ফিরোজ রশীদ বলেন, সাধারণ মানুষ বিমানে চড়ে। তাদের জীবনের কি কোনো মূল্য নেই? যেখানে প্রধানমন্ত্রীর নিরাপত্তা নেই, সেখানে সাধারণ মানুষ কোথায় যাবে?রোববার সংসদে ৩০০ বিধিতে দেওয়া বিবৃতিতে মন্ত্রী রাশেদ খান মেনন বলেছিলেন, মানবসৃষ্ট কারণে উড়োজাহাজে সমস্যা দেখা দিয়েছিল।পরে আবু হোসেন বাবলা বলেন, ‘প্রধানমন্ত্রীর নিরাপত্তা নিয়ে আমরা উদ্বিগ্ন। কয়েক দিন আগে সৌদি আরব থেকে ফেরার সময় রানওয়েতে ধাতব বস্তু পড়ে ছিল। ২০ মিনিট দেরিতে প্রধানমন্ত্রীর বিমান অবতরণ করে। সাধারণ মানুষের নিরাপত্তা নেই। বিমানমন্ত্রীকে বলব মানুষের জীবন নিয়ে ছিনিমিনি খেলবেন না।’দেশের বিভিন্ন অঞ্চলে শীতে আক্রান্ত দুস্থ মানুষকে সহায়তার জন্য গতকাল সোমবার প্রধানমন্ত্রীর ত্রাণ ও কল্যাণ তহবিলে ৪ লাখ ৬ হাজার কম্বল দিয়েছে চারটি বেসরকারি ব্যাংক। জাতীয় সংসদ ভবনে প্রধানমন্ত্রীর কার্যালয়ে ব্যাংকগুলোর চেয়ারম্যান ও জ্যেষ্ঠ কর্মকর্তারা প্রধানমন্ত্রীর কাছে কম্বলগুলো হস্তান্তর করেন।প্রধানমন্ত্রীর প্রেস সচিব ইহসানুল করিম এসব তথ্য জানিয়েছেন। কম্বল দান করা ব্যাংক চারটি হলো এনআরবি গ্লোবাল ব্যাংক লিমিটেড, ইউনিয়ন ব্যাংক লিমিটেড (ইউবিএল), ইসলামী ব্যাংক বাংলাদেশ লিমিটেড এবং ফার্স্ট সিকিউরিটি ইসলামী ব্যাংক লিমিটেড। এ সময় প্রধানমন্ত্রী শেখ হাসিনা আর্তমানবতার সেবায় এগিয়ে আসার জন্য ব্যাংক চারটির কর্তৃপক্ষকে ধন্যবাদ জানান।কম্বল হস্তান্তর অনুষ্ঠানে উপস্থিত ছিলেন এনআরবি গ্লোবাল ব্যাংকের চেয়ারম্যান নিজাম চৌধুরী ও ব্যবস্থাপনা পরিচালক প্রশান্ত কুমার হালদার, ইউবিএলের চেয়ারম্যান শহীদুল আলম ও ব্যবস্থাপনা পরিচালক আবদুল হামিদ মিয়া, ইসলামী ব্যাংক বাংলাদেশের চেয়ারম্যান মুস্তাফা আনোয়ার ও ব্যবস্থাপনা পরিচালক আবদুল মান্নান, ফার্স্ট সিকিউরিটি ইসলামী ব্যাংকের চেয়ারম্যান মোহাম্মদ সাইফুল আলম, ভাইস চেয়ারম্যান মোহাম্মদ আবদুল মালেক ও ব্যবস্থাপনা পরিচালক সৈয়দ ওয়াশেক মোহাম্মদ আলী।রাষ্ট্রদ্রোহ ও সেনা বিদ্রোহে উসকানির অভিযোগে করা পৃথক দুই মামলায় নাগরিক ঐক্যের আহ্বায়ক মাহমুদুর রহমান মান্নার জামিন বহাল রেখে সর্বোচ্চ আদালতের দেওয়া আদেশ বিচারিক আদালতে পৌঁছেছে বলে জানিয়েছেন তাঁর আইনজীবী এম মনজুর আলম।নেত্রকোনার মোহনগঞ্জ উপজেলার সমাজ সহিলদেও ইউনিয়নের নেহারা গ্রামে গতকাল গভীর রাতে একটি মন্দিরে আগুন দিয়েছে দুর্বৃত্তরা। আগুনে ওই মন্দিরে থাকা পাঁচটি প্রতিমা পুড়ে গেছে। এ ঘটনায় মন্দির পরিচালনা কমিটির সভাপতি শান্তি রঞ্জন তালুকদার গতকাল সোমবার থানায় মামলা করেছেন।স্থানীয় সূত্রে জানা গেছে, রোববার রাত ১২টার দিকে স্থানীয় চার-পাঁচজন লোক মন্দিরে আগুন জ্বলতে দেখে শান্তি রঞ্জন তালুকদারকে খবর দেন। তিনি সঙ্গে সঙ্গে বিষয়টি স্থানীয় ইউনিয়ন পরিষদের (ইউপি) চেয়ারম্যান আমিনুল ইসলাম খানকে জানান। চেয়ারম্যান মুঠোফোনে ঘটনাটি পুলিশকে জানালে ওই রাতেই পুলিশ ঘটনস্থলে যায়।শান্তি রঞ্জন তালুকদার বলেন, মন্দিরে থাকা ছয়টি প্রতিমার পাঁচটিই পুড়ে গেছে। স্থানীয় লোকজনের সহায়তায় আগুন নেভানো হয়।মোহনগঞ্জ থানার ওসি (তদন্ত) এ টি এম মাহমুদুল হক বলেন, এ ঘটনায় শান্তি রঞ্জন তালুকদার অজ্ঞাতনামা লোকজনের বিরুদ্ধে মামলা করেছেন।আজ ৬ ডিসেম্বর স্বৈরাচার পতন দিবস। ১৯৯০ সালের এই দিনে গণ-আন্দোলনের মুখে পদত্যাগ করেন তৎকালীন স্বৈরশাসক হুসেইন মুহম্মদ এরশাদ। এর মধ্য দিয়ে এরশাদের নয় বছরের স্বৈরশাসনের অবসান হয়।আওয়ামী লীগ ও বিএনপির নেতৃত্বাধীন জোটের টানা কর্মসূচির কারণে ক্ষমতা ছেড়ে দিতে বাধ্য হন এরশাদ। সরকারদলীয় সংগঠন আওয়ামী লীগ দিবসটি পালন করে ‘গণতন্ত্র মুক্তি দিবস’ হিসেবে। বিএনপি পালন করে ‘স্বৈরাচার পতন ও গণতন্ত্র মুক্তি দিবস’ হিসেবে। আর এরশাদের দল জাতীয় পার্টি দিবসটি পালন করে ‘সংবিধান সংরক্ষণ দিবস’ হিসেবে।জাতীয় পার্টির চেয়ারম্যান এরশাদ এখন প্রধানমন্ত্রী শেখ হাসিনার বিশেষ দূত হিসেবে দায়িত্ব পালন করছেন। আর জাতীয় পার্টি সংসদে বিরোধী দলের ভূমিকা পালন করছে।দিনটি সামনে রেখে গতকাল সোমবার এক বাণীতে প্রধানমন্ত্রী শেখ হাসিনা গণতন্ত্রের ভিত্তিকে আরও শক্তিশালী করতে দেশের উন্নয়ন ও জনগণের কল্যাণে সবাইকে ঐক্যবদ্ধ হয়ে কাজ করার আহ্বান জানান।বিএনপির চেয়ারপারসন খালেদা জিয়া পৃথক এক বাণীতে বলেন, শত শহীদের রক্তের বিনিময়ে অর্জিত গণতন্ত্র এখনো শঙ্কামুক্ত নয়।দিবসটি উপলক্ষে বিএনপিসহ বিভিন্ন রাজনৈতিক দল পৃথক কর্মসূচি পালন করবে।অত্যাধুনিক প্রযুক্তিসম্পন্ন ডুয়েল ক্যামেরাযুক্ত জিআর ফাইভের ২০১৭ সংস্করণের নতুন স্মার্টফোন দেশের বাজারে উন্মোচন করেছে স্মার্টফোন নির্মাতা প্রতিষ্ঠান হুয়াওয়ে। প্রিমিয়াম ডিজাইন ও কাটিং এজ প্রযুক্তির স্মার্টফোনটি রাজধানীর রেডিসন ব্লু ওয়াটার গার্ডেন হোটেলে জাঁকজমকপূর্ণ অনুষ্ঠানের মধ্য দিয়ে সবার সামনে উন্মোচন করা হয়। ১৫ ডিসেম্বর পর্যন্ত নতুন জিআর ফাইভের প্রি-বুকিং দিতে পারবেন আগ্রহী ক্রেতারা। বিজ্ঞপ্তিতোশিবা দেশের বাজারে আনল অত্যাধুনিক মাল্টিফাংশন প্রিন্টার। তোশিবা টিইসি করপোরেশন ও ইন্টারন্যাশনাল অফিস মেশিনস লিমিটেড যৌথভাবে তাদের মাল্টিফাংশন প্রিন্টারের (এমএফপি) সমাহারে নিয়ে এসেছে ই-স্টুডিও সিরিজের তিনটি নতুন প্রিন্টার। নতুন এ লাইনআপে থাকছে একটি কালার এমএফপি ও সাদা-কালো সিরিজের তিনটি মডেল, যেগুলোতে ফিচার করা হয়েছে সাধারণ আইভরি রঙের বদলে সম্পূর্ণ কালো ও নতুন প্ল্যাটফর্মের ডিজাইন। বিজ্ঞপ্তিঅর্থ মন্ত্রণালয়ের অভ্যন্তরীণ সম্পদ বিভাগের অধীন জাতীয় রাজস্ব বোর্ডের সহকারী রাজস্ব কর্মকর্তা হিসেবে ৪৫৬ জনকে নিয়োগের জন্য সাময়িকভাবে সুপারিশ করেছে সরকারি কর্মকমিশন (পিএসসি)। গতকাল সোমবার দ্বিতীয় শ্রেণির এই পদে নিয়োগের চূড়ান্ত ফল প্রকাশ করা হয়।পিএসসির পরীক্ষা নিয়ন্ত্রক (নন-ক্যাডার) শেখ সাখাওয়াৎ হোসেন বলেন, চূড়ান্ত ফলে ৪৫৬ জনকে নিয়োগের সুপারিশ করা হয়েছে। তথ্যবিভ্রাটের কারণে চূড়ান্ত উত্তীর্ণ ৩০ জনের ফল স্থগিত রাখা হয়েছে।আমরাই পারি পারিবারিক নির্যাতন প্রতিরোধ জোট: ‘মেলা: সমমর্যাদায় যৌথ জীবন’-এর আয়োজন, সকাল নয়টায়, বাংলাদেশ শিশু একাডেমীতে।বাঙলার পাঠশালা: ফিদেল কাস্ত্রোর মৃত্যুতে স্মরণসভা, বিকেল চারটায়, ঢাকা বিশ্ববিদ্যালয়ের সিরাজুল ইসলাম লেকচার হলে।বাংলাদেশ মহিলা পরিষদ: নারী নির্যাতনবিরোধী সমাবেশ ও সাংস্কৃতিক অনুষ্ঠান, বেলা সাড়ে তিনটায়, কেন্দ্রীয় শহীদ মিনার প্রাঙ্গণে।গার্মেন্ট শ্রমিক ট্রেড ইউনিয়ন কেন্দ্র: মিরপুরে গার্মেন্ট শ্রমিকদের ওপর পুলিশি হামলার প্রতিবাদে বিক্ষোভ কর্মসূচি, বেলা সাড়ে ১১টায়, জাতীয় প্রেসক্লাবের সামনে।বাংলাদেশের কমিউনিস্ট পার্টি: মিরপুরে শ্রমিক হত্যার প্রতিবাদে বিক্ষোভ কর্মসূচি, বিকেল চারটায়, জাতীয় প্রেসক্লাবের সামনে।ইস্ট কোস্ট গ্রুপ অব কোম্পানিজ লিমিটেডের হোম অ্যাপ্ল্যায়েন্স ডিভিশন দেশের বাজারে ওমেরা ব্র্যান্ডের ওমেরা গ্যাস স্টোভ বাজারজাত করার ঘোষণা দিয়েছে। গত রোববার ঢাকার একটি হোটেলে আয়োজিত সংবাদ সম্মেলনে এ ঘোষণা দেওয়া হয়। সংবাদ সম্মেলনে কোম্পানির ব্যবস্থাপনা পরিচালক তানজিল চৌধুরী, পরিচালক (করপোরেট প্ল্যানিং) দিলরুবা চৌধুরী, মহাব্যবস্থাপক (বিজনেস অপারেশনস) নিজাম মোহাম্মদ নুসরাত উল্লাহ্ প্রমুখ উপস্থিত ছিলেন। বিজ্ঞপ্তিযশোরের ঝিকরগাছা উপজেলার বাঁকড়া বাজারে ফার্স্ট সিকিউরিটি ইসলামী ব্যাংক লিমিটেডের এজেন্ট ব্যাংকিং আউটলেটের উদ্বোধন করা হয়েছে। ব্যাংকের ব্যবস্থাপনা পরিচালক সৈয়দ ওয়াসেক মো. আলী আউটলেটটির উদ্বোধন করেন। এ সময় ব্যাংকের উপব্যবস্থাপনা পরিচালক মো. মোস্তফা খায়ের, খুলনা অঞ্চলের প্রধান মো. আবদুর রশিদ, এজেন্ট ব্যাংকিং ও মোবাইল ব্যাংকিং বিভাগের প্রধান আলী নাহিদ খান উপস্থিত ছিলেন। বিজ্ঞপ্তিবাংলাদেশের ধর্মীয় ও জাতিগত সংখ্যালঘুর অধিকার এবং নিরাপত্তার বিষয়টি সংবেদনশীলতার সঙ্গে বিবেচনা করার জন্য সরকারের প্রতি আহ্বান জানিয়ে একটি আলোচনা অনুষ্ঠানে অংশ নেওয়া বক্তারা বলেছেন, সংখ্যালঘুর অস্তিত্ব মানে গণতন্ত্রের অস্তিত্ব, রাষ্ট্রের অস্তিত্ব। এই বৈচিত্র্যের সংস্কৃতি যদি হারিয়ে যায়, তাহলে বাংলাদেশ পাকিস্তান, আফগানিস্তান অথবা মধ্যপ্রাচ্যের দেশগুলোর চেহারায় আবির্ভূত হবে।বাংলাদেশের ধর্মীয় ও জাতিগত সংখ্যালঘুর অধিকার এবং নিরাপত্তার বিষয়টি সংবেদনশীলতার সঙ্গে বিবেচনা করার জন্য সরকারের প্রতি আহ্বান জানিয়ে একটি আলোচনা অনুষ্ঠানে অংশ নেওয়া বক্তারা বলেছেন, সংখ্যালঘুর অস্তিত্ব মানে গণতন্ত্রের অস্তিত্ব, রাষ্ট্রের অস্তিত্ব। এই বৈচিত্র্যের সংস্কৃতি যদি হারিয়ে যায়, তাহলে বাংলাদেশ পাকিস্তান, আফগানিস্তান অথবা মধ্যপ্রাচ্যের দেশগুলোর চেহারায় আবির্ভূত হবে।ধর্মীয় উগ্রবাদ ও সন্ত্রাস দমনে বাংলাদেশ সরকারের অবস্থান প্রশংসনীয় উল্লেখ করে আন্তসীমান্ত সন্ত্রাস দমনে বাংলাদেশকে দেওয়া সহযোগিতা ভবিষ্যতে আরও বাড়াবে বলে জানিয়েছেন বাংলাদেশে নিযুক্ত কানাডার হাইকমিশনার বেনোয়া পিয়েরে লাঘামে।গতকাল মন্ত্রণালয়ের অফিসে সড়ক পরিবহন ও সেতুমন্ত্রী ওবায়দুল কাদেরের সঙ্গে এক সৌজন্য সাক্ষাতে হাইকমিশনার এ কথা জানান। মন্ত্রণালয়ের জ্যেষ্ঠ জনসংযোগ কর্মকর্তার পাঠানো এক সংবাদ বিজ্ঞপ্তিতে এ কথা জানিয়ে বলা হয়, ওবায়দুল কাদের বাংলাদেশ আওয়ামী লীগের সাধারণ সম্পাদক নির্বাচিত হওয়ায় অভিনন্দন জানান। হাইকমিশনার বলেন, নারীর ক্ষমতায়ন, দারিদ্র্য বিমোচন, শিক্ষাপ্রতিষ্ঠানে শিক্ষার্থীদের ঝরে পড়া রোধ এবং লিঙ্গ সমতা অর্জনে বাংলাদেশের অর্জন প্রশংসনীয়। জবাবে মন্ত্রী বলেন, কানাডা ও বাংলাদেশের দ্বিপক্ষীয় সম্পর্ক বন্ধুত্বপূর্ণ। বাংলাদেশ সরকার দুই দেশের মধ্যে সম্ভাবনাময় খাতে বাণিজ্য সম্প্রসারণে আগ্রহী। বিজ্ঞপ্তি।বঙ্গোপসাগরে সীমিত পরিসরে শুরু হয়েছে তেল-গ্যাস অনুসন্ধান। ভারতীয় কোম্পানি ‘ওএনজিসি (অয়েল অ্যান্ড গ্যাস করপোরেশন) বিদেশ’ দ্বিমাত্রিক ভূকম্পন জরিপের একটি পর্যায় শেষ করেছে। অস্ট্রেলীয় কোম্পানি স্যান্তোস ও বাপেক্স শিগগিরই মগনামায় কূপ খনন শুরু করবে। আর কোরীয় কোম্পানি দাইউর সঙ্গে আগামীকাল বুধবার উৎপাদন অংশীদারত্ব চুক্তি (পিএসসি) সই হবে।পেট্রোবাংলার পরিচালক (পিএসসি) মাহবুব ছরোয়ার গতকাল সোমবার প্রথম আলোকে বলেন, দ্বিমাত্রিক ভূকম্পন জরিপে ওএনজিসি কয়েকটি সম্ভাবনাময় স্থান (লিড) নির্ধারণ করেছে। এখন সেখানে নিবিড় জরিপ চালানো হবে। অগভীর সমুদ্রের ৪ ও ৯ নম্বর ব্লকে তেল-গ্যাস অনুসন্ধানে ওএনজিসির সঙ্গে পেট্রোবাংলার পিএসসি রয়েছে।পরিচালক (পিএসসি) বলেন, ১৬ নম্বর ব্লকের মগনামায় স্যান্তোস-বাপেক্স অনুসন্ধান কূপ খননের প্রস্তুতি নিচ্ছে। তবে তাঁদের কাজ শুরু করতে আরও কিছুটা সময় লাগবে। আগামী বছরের শুরুতে তাঁরা কাজ শুরু করতে পারবেন।পেট্রোবাংলার চেয়ারম্যান ইসতিয়াক আহমেদ গতকাল এক অনুষ্ঠানে বলেছেন, কোরীয় কোম্পানি দাইউর সঙ্গে গভীর সমুদ্রের ১২ নম্বর ব্লকে তেল-গ্যাস অনুসন্ধানের জন্য আগামীকাল বুধবার নতুন পিএসসি সই হবে। বিদ্যুৎ ও জ্বালানির দ্রুত সরবরাহ নিশ্চিত করার জন্য যে বিশেষ আইন রয়েছে, তার আওতায় এই পিএসসি হচ্ছে।পেট্রোবাংলা ও এনার্জি রেগুলেটির কমিশনের (বিইআরসি) সাবেক চেয়ারম্যান মো. মোশাররফ হোসেনের রচিত ‘কোল বাংলাদেশ’ ও ‘গ্যাস বাংলাদেশ’ নামের দুটি গ্রন্থের প্রকাশনা অনুষ্ঠানে সভাপতির বক্তৃতায় ইসতিয়াক আহমেদ বলেন, জ্বালানির দাম বিশ্বব্যাপী কমে যাওয়ায় বিশেষ আইনের আওতায়ও উদ্যোক্তা ও বিনিয়োগকারী আকৃষ্ট করা যাচ্ছে না। তাই পিএসসি হালনাগাদ করার উদ্যোগ নেওয়া হয়েছে।বঙ্গোপসাগরে সীমিত পরিসরে শুরু হয়েছে তেল-গ্যাস অনুসন্ধান। ভারতীয় কোম্পানি ‘ওএনজিসি (অয়েল অ্যান্ড গ্যাস করপোরেশন) বিদেশ’ দ্বিমাত্রিক ভূকম্পন জরিপের একটি পর্যায় শেষ করেছে। অস্ট্রেলীয় কোম্পানি স্যান্তোস ও বাপেক্স শিগগিরই মগনামায় কূপ খনন শুরু করবে। আর কোরীয় কোম্পানি দাইউর সঙ্গে আগামীকাল বুধবার উৎপাদন অংশীদারত্ব চুক্তি (পিএসসি) সই হবে।পেট্রোবাংলার পরিচালক (পিএসসি) মাহবুব ছরোয়ার গতকাল সোমবার প্রথম আলোকে বলেন, দ্বিমাত্রিক ভূকম্পন জরিপে ওএনজিসি কয়েকটি সম্ভাবনাময় স্থান (লিড) নির্ধারণ করেছে। এখন সেখানে নিবিড় জরিপ চালানো হবে। অগভীর সমুদ্রের ৪ ও ৯ নম্বর ব্লকে তেল-গ্যাস অনুসন্ধানে ওএনজিসির সঙ্গে পেট্রোবাংলার পিএসসি রয়েছে।পরিচালক (পিএসসি) বলেন, ১৬ নম্বর ব্লকের মগনামায় স্যান্তোস-বাপেক্স অনুসন্ধান কূপ খননের প্রস্তুতি নিচ্ছে। তবে তাঁদের কাজ শুরু করতে আরও কিছুটা সময় লাগবে। আগামী বছরের শুরুতে তাঁরা কাজ শুরু করতে পারবেন।পেট্রোবাংলার চেয়ারম্যান ইসতিয়াক আহমেদ গতকাল এক অনুষ্ঠানে বলেছেন, কোরীয় কোম্পানি দাইউর সঙ্গে গভীর সমুদ্রের ১২ নম্বর ব্লকে তেল-গ্যাস অনুসন্ধানের জন্য আগামীকাল বুধবার নতুন পিএসসি সই হবে। বিদ্যুৎ ও জ্বালানির দ্রুত সরবরাহ নিশ্চিত করার জন্য যে বিশেষ আইন রয়েছে, তার আওতায় এই পিএসসি হচ্ছে।পেট্রোবাংলা ও এনার্জি রেগুলেটির কমিশনের (বিইআরসি) সাবেক চেয়ারম্যান মো. মোশাররফ হোসেনের রচিত ‘কোল বাংলাদেশ’ ও ‘গ্যাস বাংলাদেশ’ নামের দুটি গ্রন্থের প্রকাশনা অনুষ্ঠানে সভাপতির বক্তৃতায় ইসতিয়াক আহমেদ বলেন, জ্বালানির দাম বিশ্বব্যাপী কমে যাওয়ায় বিশেষ আইনের আওতায়ও উদ্যোক্তা ও বিনিয়োগকারী আকৃষ্ট করা যাচ্ছে না। তাই পিএসসি হালনাগাদ করার উদ্যোগ নেওয়া হয়েছে।আজ ৬ ডিসেম্বর আখাউড়া মুক্ত দিবস। দিবসটি উদ্যাপনের জন্য আনন্দ শোভাযাত্রা, জাতীয় পতাকা উত্তোলন ও আলোচনা সভার আয়োজন করেছে আখাউড়া মুক্তিযোদ্ধা সংসদ ও আমরা মুক্তিযোদ্ধার সন্তান সংগঠন। উপজেলা মুক্তিযোদ্ধা সংসদ কমান্ডার আবু সাইয়িদ মিয়া বলেন, ১৯৭১ সালের ৪ ও ৫ ডিসেম্বর আখাউড়ার আজমপুর এলাকায় তুমুল যুদ্ধ হয়। ৬ ডিসেম্বর সকালে আখাউড়া পোস্ট অফিসের সামনে জাতীয় পতাকা উত্তোলন করা হয়। সাইয়িদ বলেন, আজ সকালে উপজেলা চত্বরের স্মৃতিসৌধে শহীদদের ফুল দিয়ে শ্রদ্ধা জানানো হবে। সেখান থেকে আনন্দ শোভাযাত্রা বের হবে।একাত্তরে মুক্তিযুদ্ধকালে মানবতাবিরোধী অপরাধের দায়ে শরীয়তপুরের ইদ্রিস আলী সরদার ওরফে গাজী ইদ্রিসকে মৃত্যুদণ্ডাদেশ দিয়েছেন আন্তর্জাতিক অপরাধ ট্রাইব্যুনাল। গতকাল সোমবার ট্রাইব্যুনালের চেয়ারম্যান বিচারপতি আনোয়ারুল হকের নেতৃত্বাধীন তিন সদস্যের ট্রাইব্যুনাল এই মামলার রায় ঘোষণা করেন।মৃত্যুদণ্ডাদেশ পাওয়া ইদ্রিস আলী পলাতক। এই রায়ে সন্তোষ প্রকাশ করেছেন রাষ্ট্রপক্ষের কৌঁসুলি জেয়াদ আল মালুম। গত ২ নভেম্বর উভয় পক্ষের যুক্তি উপস্থাপন শেষে মামলাটি রায়ের জন্য অপেক্ষমাণ (সিএভি) রাখেন ট্রাইব্যুনাল। গত রোববার ট্রাইব্যুনাল রায়ের দিন গতকাল ধার্য করেন। মানবতাবিরোধী অপরাধের মামলার এটি ২৭তম রায়।রায়ে বলা হয়, এ মামলায় মুক্তিযুদ্ধকালে শরীয়তপুর ও মাদারীপুরে গণহত্যা, হত্যা, অপহরণ ও আটকে রেখে নির্যাতন-ধর্ষণ এবং দেশত্যাগে বাধ্য করাসহ মানবতাবিরোধী অপরাধের চারটি অভিযোগ রাষ্ট্রপক্ষ প্রমাণ করতে সক্ষম হয়েছে। প্রথম অভিযোগ মুক্তিযুদ্ধকালে শরীয়তপুর সদরে হিন্দু সম্প্রদায়ের প্রায় ২০০ মানুষকে হত্যা এবং দ্বিতীয় অভিযোগ মালোপাড়ার হিন্দু সম্প্রদায়ের ৩০-৩৫ জন নারীকে ধর্ষণ ও নির্যাতনের দায়ে ইদ্রিসকে মৃত্যুদণ্ড দেওয়া হয়। শরীয়তপুর সদরে হিন্দু সম্প্রদায়ের দুই ব্যক্তিকে বেয়নেট দিয়ে খুঁচিয়ে হত্যার তৃতীয় অভিযোগে ইদ্রিসকে আমৃত্যু কারাদণ্ড এবং চতুর্থ অভিযোগ হিন্দু সম্প্রদায়ের এক-দেড় হাজার মানুষকে দেশান্তরে বাধ্য করার দায়ে তাঁকে সাত বছরের কারাদণ্ড দেওয়া হয়। ইদ্রিসকে ফাঁসিতে ঝুলিয়ে বা গুলি করে সাজা কার্যকর করতে বলেছেন ট্রাইব্যুনাল। পলাতক ইদ্রিসকে গ্রেপ্তার করে সাজা কার্যকরের নির্দেশও দেওয়া হয়।রাষ্ট্রপক্ষ বলেছে, এই মামলার দুই আসামির মধ্যে গ্রেপ্তার করা সোলায়মান মোল্লা গত ২৬ অক্টোবর ঢাকা মেডিকেল কলেজ হাসপাতালে চিকিৎসাধীন অবস্থায় মারা যান। রাষ্ট্রপক্ষের আবেদনের পরিপ্রেক্ষিতে গত বছরের ১৪ জুন সোলায়মান মোল্লা ও ইদ্রিস আলীর বিরুদ্ধে গ্রেপ্তারি পরোয়ানা জারি করেন আদালত। সেদিন রাতে শরীয়তপুর সদর উপজেলার আংগারিয়া ইউনিয়নের কাশিপুর গ্রামের নিজ বাড়ি থেকে সোলায়মানকে গ্রেপ্তার করা হয়। পলাতক অপর আসামি ইদ্রিস আলী সরদারের বাড়ি একই উপজেলার চিতলিয়া ইউনিয়নের কাশাভোগ গ্রামে। তদন্ত শেষে গত বছরের শেষ দিকে দুই আসামির বিরুদ্ধে প্রতিবেদন রাষ্ট্রপক্ষের প্রধান কৌঁসুলির কার্যালয়ে জমা দেয় তদন্ত সংস্থা। গত ২ মে আসামিদের বিরুদ্ধে চারটি অভিযোগ আমলে নিয়ে অভিযোগ গঠন করেন ট্রাইব্যুনাল। এই মামলায় রাষ্ট্রপক্ষে ১৩ জনের সাক্ষ্য নেওয়া হয়।সোলায়মান মোল্লা (৮৪) ১৯৬৩ সাল থেকে মুসলিম লীগের রাজনীতি করতেন। ১৯৭০ সালে তিনি জমিয়াতুল উলামায়ে ইসলাম দলে যোগ দিয়ে পাকিস্তান জাতীয় পরিষদ নির্বাচনে অংশ নিয়ে পরাজিত হন। পরে আবার মুসলিম লীগে ফেরেন। একাত্তরে তিনি এলাকায় শান্তি কমিটি ও রাজাকার বাহিনী গঠন করে নানা ধরনের মানবতাবিরোধী অপরাধ করেন।মৃত্যুদণ্ডাদেশপ্রাপ্ত পলাতক আসামি ইদ্রিস আলী মুক্তিযুদ্ধকালে জামায়াতে ইসলামীর ছাত্রসংগঠন ইসলামী ছাত্রসংঘের রাজনীতিতে জড়িত ছিলেন। একাত্তরে তিনি পাকিস্তানি সেনাদের সহযোগিতার জন্য শান্তি কমিটি ও রাজাকার বাহিনীতে যোগ দেন এবং এলাকায় হত্যা, গণহত্যা, ধর্ষণসহ মানবতাবিরোধী অপরাধে অংশ নেন।ব্লগার নীলাদ্রি চট্টোপাধ্যায় হত্যা মামলায় আগামী ৯ জানুয়ারি তদন্ত প্রতিবেদন দাখিলের তারিখ ধার্য করেছেন আদালত। গতকাল সোমবার ঢাকার মহানগর হাকিম জাকির হোসেন এ তারিখ ধার্য করেন।গতকাল এ মামলার তদন্ত প্রতিবেদন দাখিলের দিন ধার্য ছিল। মামলাটি তদন্ত করছেন ঢাকার মহানগর গোয়েন্দা পুলিশ (ডিবি)।গতকাল ডিবি পুলিশ তদন্ত প্রতিবেদন দাখিল না করায় আদালত নতুন তারিখ ধার্য করেন।২০১৫ সালের ৭ আগস্ট রাজধানীর গোড়ানের বাসায় নীলাদ্রিকে কুপিয়ে হত্যা করে দুর্বৃত্তরা। এ ঘটনায় খিলগাঁও থানায় মামলা হয়। পুলিশ জঙ্গি সংগঠন আনসারুল্লাহ বাংলা টিমের সদস্যসহ সাতজনকে গ্রেপ্তার করে। এঁদের মধ্যে মুফতি আবদুল গাফফার, মর্তুজা ফয়সাল ওরফে সাব্বির, কাওছার হোসেন সর্দার, কামাল হোসেন সরদার ও সাদ আল নাহিদ কারাগারে আছেন। অপর দুজন মাসুম রানা ও তরিকুল ইসলাম জামিনে আছেন।আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের বলেছেন, বিএনপি জয়ের আগেই হেরে যায়। এটা তাদের চারিত্রিক বৈশিষ্ট্য। সত্য ও সুন্দরের প্রতিযোগিতায় তারা অংশ নিতে পারে না।গতকাল সোমবার হোসেন শহীদ সোহরাওয়ার্দীর মৃত্যুবার্ষিকী উপলক্ষে তাঁর সমাধিতে আওয়ামী লীগের পক্ষ থেকে শ্রদ্ধা নিবেদন শেষে সাংবাদিকদের এসব কথা বলেন ওবায়দুল কাদের।সরকার নারায়ণগঞ্জ সিটি নির্বাচনে প্রভাব বিস্তার করতে চাইছে—বিএনপির এমন অভিযোগের জবাবে আওয়ামী লীগের সাধারণ সম্পাদক বলেন, বিএনপি নির্বাচনে অংশ নিয়েই হারার আশঙ্কায় থাকে। ভোটের শুরু থেকেই নানা অভিযোগ করতে থাকে। তারা (বিএনপি) নির্বাচনের আগেই নানা কথা বলে। পাঁচ সিটি নির্বাচনের আগেও তারা হেরে গিয়েছিল। তখনো তারা নানা অভিযোগ তুলেছিল।চন্দ্রিমা উদ্যান থেকে জিয়াউর রহমানের কবর সরানোর বিষয়ে এক প্রশ্নের জবাবে সেতুমন্ত্রী বলেন, বিষয়টি নিয়ে প্রধানমন্ত্রী যা বলেছেন, সেটাই সরকারের অবস্থান। এ নিয়ে তাঁর কোনো বক্তব্য নেই।এর আগে আওয়ামী লীগের কেন্দ্রীয় নেতাদের নিয়ে হোসেন শহীদ সোহরাওয়ার্দীর সমাধিতে ফুল দিয়ে শ্রদ্ধা জানান ওবায়দুল কাদের। এ সময় উপস্থিত ছিলেন সভাপতিমণ্ডলীর সদস্য আব্দুর রাজ্জাক ও আব্দুল মান্নান খান, যুগ্ম সাধারণ সম্পাদক আবদুর রহমান, তথ্য ও গবেষণা সম্পাদক আফজাল হোসেন, কৃষি ও সমবায় সম্পাদক ফরিদুন্নাহার লাইলী, সাংগঠনিক সম্পাদক এনামুল হক শামীম, ত্রাণ ও সমাজকল্যাণ সম্পাদক সুজিত রায় নন্দী। আওয়ামী লীগ ছাড়াও যুবলীগ, ছাত্রলীগসহ বিভিন্ন সংগঠন সোহরাওয়ার্দীর সমাধিতে শ্রদ্ধা নিবেদন করে।আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের বলেছেন, বিএনপি জয়ের আগেই হেরে যায়। এটা তাদের চারিত্রিক বৈশিষ্ট্য। সত্য ও সুন্দরের প্রতিযোগিতায় তারা অংশ নিতে পারে না।গতকাল সোমবার হোসেন শহীদ সোহরাওয়ার্দীর মৃত্যুবার্ষিকী উপলক্ষে তাঁর সমাধিতে আওয়ামী লীগের পক্ষ থেকে শ্রদ্ধা নিবেদন শেষে সাংবাদিকদের এসব কথা বলেন ওবায়দুল কাদের।সরকার নারায়ণগঞ্জ সিটি নির্বাচনে প্রভাব বিস্তার করতে চাইছে—বিএনপির এমন অভিযোগের জবাবে আওয়ামী লীগের সাধারণ সম্পাদক বলেন, বিএনপি নির্বাচনে অংশ নিয়েই হারার আশঙ্কায় থাকে। ভোটের শুরু থেকেই নানা অভিযোগ করতে থাকে। তারা (বিএনপি) নির্বাচনের আগেই নানা কথা বলে। পাঁচ সিটি নির্বাচনের আগেও তারা হেরে গিয়েছিল। তখনো তারা নানা অভিযোগ তুলেছিল।চন্দ্রিমা উদ্যান থেকে জিয়াউর রহমানের কবর সরানোর বিষয়ে এক প্রশ্নের জবাবে সেতুমন্ত্রী বলেন, বিষয়টি নিয়ে প্রধানমন্ত্রী যা বলেছেন, সেটাই সরকারের অবস্থান। এ নিয়ে তাঁর কোনো বক্তব্য নেই।এর আগে আওয়ামী লীগের কেন্দ্রীয় নেতাদের নিয়ে হোসেন শহীদ সোহরাওয়ার্দীর সমাধিতে ফুল দিয়ে শ্রদ্ধা জানান ওবায়দুল কাদের। এ সময় উপস্থিত ছিলেন সভাপতিমণ্ডলীর সদস্য আব্দুর রাজ্জাক ও আব্দুল মান্নান খান, যুগ্ম সাধারণ সম্পাদক আবদুর রহমান, তথ্য ও গবেষণা সম্পাদক আফজাল হোসেন, কৃষি ও সমবায় সম্পাদক ফরিদুন্নাহার লাইলী, সাংগঠনিক সম্পাদক এনামুল হক শামীম, ত্রাণ ও সমাজকল্যাণ সম্পাদক সুজিত রায় নন্দী। আওয়ামী লীগ ছাড়াও যুবলীগ, ছাত্রলীগসহ বিভিন্ন সংগঠন সোহরাওয়ার্দীর সমাধিতে শ্রদ্ধা নিবেদন করে।আগামীকাল বুধবার থেকে শুরু হতে যাচ্ছে বাংলাদেশ উন্নয়ন গবেষণা প্রতিষ্ঠানের (বিআইডিএস) গবেষণার ফলাফল প্রকাশের দুই দিনব্যাপী অনুষ্ঠান। রাজধানীর একটি হোটেলে বিআইডিএস রিসার্চ অ্যালমনাক-২০১৬ শীর্ষক ওই অনুষ্ঠানে সংস্থাটির বিভিন্ন গুরুত্বপূর্ণ বিষয়ের ওপর করা গবেষণার ফলাফল তুলে ধরা হবে।গতকাল সোমবার বিআইডিএস মিলনায়তনে এক সংবাদ সম্মেলনে এ আয়োজনের কথা জানানো হয়। দেশের খ্যাতনামা অর্থনীতিবিদ, গবেষক ও সরকারের নীতিনির্ধারক মহল থেকে প্রতিনিধিরা এতে অংশ নেবেন।সংবাদ সম্মেলনে বিআইডিএসের মহাপরিচালক কে এ এস মুর্শিদ বলেন, দুই দিনে বিভিন্ন বিষয়ে মোট ১১টি গবেষণা প্রতিবেদন ও ৬টি পোস্টার উপস্থাপন করা হবে। তিনি বলেন, সমাপনী অধিবেশনে বিশ্বজুড়ে নাটকীয় পরিবর্তন এবং বৈশ্বিক অর্থনীতির জন্য হুমকিগুলো কী এবং তা মোকাবিলায় করণীয় বিষয়ের ওপর আলোকপাত করা হবে।জনপ্রশাসন মন্ত্রণালয়ের জ্যেষ্ঠ সচিব হিসেবে নিয়োগ পেয়েছেন স্বরাষ্ট্র মন্ত্রণালয়ের জ্যেষ্ঠ সচিব মো. মোজাম্মেল হক খান। গতকাল সোমবার এ বিষয়ে আদেশ জারি করেছে জনপ্রশাসন মন্ত্রণালয়। তিনি কামাল আবদুল নাসের চৌধুরীর স্থলাভিষিক্ত হচ্ছেন। কামাল আবদুল নাসের চৌধুরী প্রধানমন্ত্রীর মুখ্য সচিব হিসেবে যোগ দিয়েছেন।যশোরের চৌগাছা উপজেলায় বোনকে উত্ত্যক্তের প্রতিবাদে ভাইয়ের হাত-পা থেঁতলে দেওয়ার ঘটনায় করা মামলার এজাহারভুক্ত দুই আসামিকে গ্রেপ্তার করেছে পুলিশ। আদালতের মাধ্যমে গতকাল সোমবার দুপুরে তাঁদের যশোর কেন্দ্রীয় কারাগারে পাঠানো হয়েছে।গ্রেপ্তার ব্যক্তিরা হলেন চৌগাছা উপজেলার মাঠচাকলা গ্রামের মো. জুয়েল ও আরাজি সুলতানপুর গ্রামের বাসিন্দা মো. মিকাইল। কোমরপোল গ্রামের একটি বাড়ি থেকে রোববার রাতে তাঁদের গ্রেপ্তার করা হয়।চৌগাছা থানার ওসি এম মসিউর রহমান বলেন, ওই দুজনকে পাশের গ্রামের একটি বাড়ি থেকে গ্রেপ্তার করে আদালতের মাধ্যমে কারাগারে পাঠানো হয়েছে। অপর পাঁচ আসামি পলাতক।এদিকে হামলার শিকার তুহিনের এক্স-রে প্রতিবেদন গতকাল সোমবার হাতে পেয়েছেন যশোর জেনারেল হাসপাতালের সহকারী রেজিস্ট্রার বজলুর রশীদ। সন্ধ্যায় তিনি মুঠোফোনে প্রথম আলোকে বলেন, ‘প্রতিবেদনে তুহিনের দুই হাতের কয়েকটি আঙুল ও বাঁ পায়ের গোড়ালি ভেঙে যাওয়ার কথা বলা হয়েছে। এ ছাড়া তাঁর চার হাত-পায়ের বিভিন্ন স্থানে কাটাছেঁড়ার গুরুতর জখম রয়েছে।’হামলার শিকার তুহিন ও তাঁর পরিবারের অভিযোগ, বোনকে উত্ত্যক্তের প্রতিবাদ করায় গত শনিবার দুপুরে স্থানীয় দেবীপুর বাজারে জুয়েল, আলাউদ্দীন, মিকাইলসহ কয়েকজন তাঁকে হাতুড়ি ও রড দিয়ে পিটিয়ে হাত-পা ভেঙে দেন। তবে জুয়েলের পরিবার ও স্থানীয় বাসিন্দাদের দাবি, ইউপি নির্বাচনে রাজনৈতিক বিরোধের জেরে তুহিনকে মারপিট করা হয়েছে।হামলার ঘটনায় তুহিনের বাবা নুরুল ইসলাম সাতজনকে আসামি করে চৌগাছা থানায় একটি মামলা করেন। ওই মামলার পাঁচ আসামি এখনো পলাতক।যান্ত্রিক ত্রুটির কারণে ব্রাহ্মণবাড়িয়ার আশুগঞ্জ সার কারখানায় ইউরিয়া উৎপাদন বন্ধ হয়ে গেছে। গত রোববার রাত আটটা থেকে কারখানার উৎপাদন বন্ধ রাখা হয়েছে বলে কর্তৃপক্ষ জানিয়েছে।কারখানা সূত্রে জানা যায়, রোববার রাত আটটার দিকে কারখানায় যান্ত্রিক ত্রুটি দেখা দেয়। এর ফলে কারখানায় ইউরিয়া সার উৎপাদন বন্ধ হয়ে যায়। কারখানায় প্রতিদিন প্রায় ১ কোটি ৬৮ লাখ টাকা মূল্যের গড়ে প্রায় ১২০০ মেট্রিক টন ইউরিয়া সার উৎপাদন করা হয়। গ্যাস সরবরাহ বন্ধের কারণে দীর্ঘ সাত মাস কারখানায় ইউরিয়া উৎপাদন বন্ধ ছিল। গত ৩০ নভেম্বর সার উৎপাদন পুনরায় শুরু হলেও পাঁচ দিনের মাথায় আবারও উৎপাদন বন্ধ হয়ে গেছে।আশুগঞ্জ সার কারখানার মহাব্যবস্থাপক (উৎপাদন) ওমর খৈয়াম প্রথম আলোকে বলেন, ত্রুটি মেরামত করার জন্য কারখানার নিজস্ব প্রকৌশলীরা কাজ করছেন। অল্প সময়ের মধ্যে উৎপাদন শুরু হবে।হেফাজতে ইসলামের আমির শাহ আহমদ শফী বলেছেন, সাম্প্রদায়িক সম্প্রীতি বজায় রাখতে সরকারের পাশাপাশি জনগণকে সতর্ক ও সজাগ থাকতে হবে। বিশৃঙ্খলা ছড়িয়ে ফায়দা লোটার জন্য দেশের স্বাধীনতা ও স্বার্থবিরোধীরা গভীর ষড়যন্ত্রে লিপ্ত রয়েছে। গত শনিবার রাতে বৌদ্ধধর্মাবলম্বীদের একটি প্রতিনিধিদল চট্টগ্রামের হাটহাজারী বড় মাদ্রাসায় তাঁর কার্যালয়ে দেখা করতে গেলে তিনি এসব কথা বলেন।গত রোববার হেফাজতে ইসলামের আমিরের প্রেস সচিব মাওলানা মুনির আহমদ স্বাক্ষরিত সংবাদ বিজ্ঞপ্তিতে এ কথা বলা হয়েছে।হেফাজতের আমির বলেন, অমুসলিমদের প্রতি সহানুভূতি ও সদাচরণের বিষয়ে ইসলামে স্পষ্ট নির্দেশনা রয়েছে। তিনি বলেন, দারুল উলুম হাটহাজারী মাদ্রাসার প্রধান জামে মসজিদের মাত্র পাঁচ গজের মধ্যে হিন্দুধর্মাবলম্বীদের সীতাকালী মন্দির। অথচ সামান্যতম গোলযোগের নজির নেই।বাংলাদেশের মুসলমানদের পাশাপাশি এ দেশের বৌদ্ধধর্মাবলম্বীরাও মিয়ানমার সরকারের নির্মমতা ও অত্যাচারের বিরুদ্ধে সংবাদ সম্মেলন, মানববন্ধনসহ প্রতিবাদে শামিল হওয়াকে প্রশংসনীয় উদ্যোগ বলে উল্লেখ করেন হেফাজতের আমির।সম্মিলিত বৌদ্ধ নাগরিক কমিটির আহ্বায়ক লোকপ্রিয় বড়ুয়ার নেতৃত্বে প্রতিনিধিদলে ছিলেন সংগঠনের সমন্বয়কারী মিথুন বড়ুয়া, বৌদ্ধ ভিক্ষুÿশ্রী মৎ লোকজিৎ খের, সুভাষ চন্দ্র বড়ুয়া, ঝন্টু কুমার বড়ুয়া, সীমান্ত বড়ুয়া প্রমুখ।হবিগঞ্জের নবীগঞ্জ উপজেলার বোয়ালজুর গ্রামে একটি হাওর থেকে গতকাল সোমবার শাহজাহান মিয়া (১৩) নামে এক কিশোরের গলা কাটা লাশ উদ্ধার করেছে পুলিশ। এর আগে গত রোববার রাতে একই উপজেলার হলিমপুর গ্রামের একটি টয়লেট থেকে অনুপ দাশ (১৪) নামে অপর এক কিশোরের লাশ উদ্ধার করা হয়েছে।নিহত শাহজাহান বোয়ালজুর গ্রামের ইউনুস মিয়ার ছেলে এবং রশিদিয়া পাবলিক উচ্চবিদ্যালয় অ্যান্ড কলেজের অষ্টম শ্রেণির শিক্ষার্থী ছিল। আর অনুপ দাশ হলিমপুর গ্রামের অন্তু দাশের ছেলে। ঘটনার চার দিন আগে গত বুধবার রাতে বাড়ি থেকে বের হয়ে সে নিখোঁজ হয়।পুলিশ ও এলাকাবাসী জানায়, শাহজাহান রোববার রাতে কয়েকজন বন্ধুর সঙ্গে বাড়ি থেকে বের হয়। এরপর থেকে সে নিখোঁজ ছিল। ওই দিন রাতেই নবীগঞ্জ থানায় জিডি করেন তার মা ময়না বিবি। গতকাল সকালে জোয়ালভাঙ্গা হাওরে শাহজাহানের লাশ দেখতে পেয়ে পুলিশে খবর দেন স্থানীয় লোকজন। উদ্ধারের পর লাশটি ময়নাতদন্তের জন্য হবিগঞ্জ সদর আধুনিক হাসপাতালে পাঠানো হয়।নবীগঞ্জ থানার ভারপ্রাপ্ত কর্মকর্তা (ওসি) আবদুল বাতেন খান বলেন, বোয়ালজুর গ্রামে দুপক্ষের মধ্যে বিরোধ চলে আসছে। এ বিরোধের জেরেই শাহজাহানকে হত্যা করা হয়ে থাকতে পারে বলে ধারণা করা হচ্ছে।অনুপ দাশের লাশ উদ্ধারের ব্যাপারে পুলিশ ও এলাকাবাসী সূত্র জানায়, বুধবার রাতে নিখোঁজ হওয়ার পর এলাকার একটি খালে অনুপের চাদর ও জুতা পাওয়া যায়। এ ঘটনায় তার মা উষা রানী দাশ বৃহস্পতিবার নবীগঞ্জ থানায় জিডি করেন। শনিবার হলিমপুর গ্রামের গোপাল দাশ, অধীর দাশ, পিন্টু দাশ, প্রান্ত দাশ, মাদাই দাশ ও দীপংকর দাশ নামে ছয় সন্দেহভাজন ব্যক্তিকে আটক করে পুলিশ। দীপংকরের স্বীকারোক্তি অনুযায়ী গ্রামের একটি টয়লেট থেকে রোববার অনুপের লাশ উদ্ধার করা হয়।ওসি আবদুল বাতেন খান বলেন, এ ঘটনায় সন্দেহভাজন ছয় ব্যক্তিকে আটক করা হয়েছে।ইউনিভার্সিটি অব ডেভেলপমেন্ট অল্টারনেটিভের (ইউডা) ইংরেজি বিভাগের সহকারী অধ্যাপক নেহরীণ খান (৩৯) গত রোববার সকালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তাঁকে আজিমপুর কবরস্থানে দাফন করা হয়েছে। আগামীকাল বুধবার রাজধানীর গুলশানে তাঁর বাসায় (বাড়ি ৪, সড়ক ৭৭, গুলশান ২) কুলখানি অনুষ্ঠিত হবে। এতে আত্মীয়স্বজন ও শুভাকাঙ্ক্ষীদের উপস্থিত থাকতে তাঁর পরিবারের পক্ষ থেকে অনুরোধ করা হয়েছে।নেহরীণ খান যুক্তরাষ্ট্র থেকে উচ্চতর ডিগ্রি নিয়ে বাংলাদেশে এসে শিক্ষকতা শুরু করেন। তিনি সাবেক তত্ত্বাবধায়ক সরকারের উপদেষ্টা ও সাবেক মন্ত্রিপরিষদ সচিব ড. আকবর আলি খান ও সানবিমস স্কুলের সাবেক শিক্ষিকা হামীম খানের একমাত্র সন্তান। বিজ্ঞপ্তি।তানিয়া ইসলামতানিয়া ইসলাম মৌলভীবাজারের কমলগঞ্জ উপজেলার শমশেরনগর ইউনিয়নের শিংরাউলী সরকারি প্রাথমিক বিদ্যালয়ের চতুর্থ শ্রেণির ছাত্রী। সে শিংরাউলী গ্রামের সাইকেল মেরামতকারী জুয়েল রহমানের মেয়ে। সে ব্লাড ক্যানসারে আক্রান্ত। বর্তমানে সে ঢাকার মহাখালী ক্যানসার হাসপাতালে চিকিৎসাধীন রয়েছে।চিকিৎসকেরা জানিয়েছেন, তানিয়ার চিকিৎসায় প্রাথমিকভাবে চার লাখ টাকা প্রয়োজন। এদিকে মেয়েটির দরিদ্র বাবা-মা এ অর্থ সংগ্রহ করতে পারছে না। এ অবস্থায় মেয়েটির চিকিৎসায় সমাজের দানশীল ব্যক্তিরা এগিয়ে আসবেন বলে তাঁদের প্রত্যাশা।তানিয়াকে সহায়তা পাঠানোর ঠিকানা: রহিমুন নাহার, সঞ্চয়ী হিসাব-০০২১১৯৭৪৭, সোনালী ব্যাংক, শমশেরনগর শাখা। মুক্তিযোদ্ধা অধ্যাপক আবুল কাসেম জোয়ারদার (৯৮) গত রোববার রাতে রাজধানীর একটি হাসপাতালে ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। গতকাল সোমবার আজিমপুর কবরস্থানে রাষ্ট্রীয় মর্যাদায় তাঁকে দাফন করা হয়েছে। তিনি ঢাকা বিশ্ববিদ্যালয়ের ভূগোল ও পরিবেশবিদ্যা বিভাগের অধ্যাপক ছিলেন। আগামী শুক্রবার বাদ আসর ধানমন্ডির (বাড়ি-২৯, রোড-১৪/এ) বাড়িতে তাঁর কুলখানি অনুষ্ঠিত হবে। বিজ্ঞপ্তি।ফেনীর সোনাগাজীর ওলামা বাজার দারুল উলুম আল হোসাইনিয়া মাদ্রাসার মহাপরিচালক ও মধ্যম চর চান্দিয়া গ্রামের বাসিন্দা মাওলানা সাইয়্যেদ আহম্মদ (১০৫) গত রোববার সকালে রাজধানীর একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি তিন ছেলেসহ বহু গুণগ্রাহী রেখে গেছেন। ওই রাতেই জানাজা শেষে মাদ্রাসার পাশে তাঁর মরদেহ দাফন করা হয়। সরকার যদি কারও স্থাবর সম্পত্তি অধিগ্রহণ বা হুকুমদখল করে, তাহলে ক্ষতিগ্রস্ত ব্যক্তিকে নির্দিষ্ট দামের তিন গুণ টাকা দিতে হবে। অর্থাৎ কোনো জমির দাম এক লাখ টাকা হলে ক্ষতিগ্রস্ত ব্যক্তি পাবেন মোট তিন লাখ টাকা। ক্ষতিপূরণ দেওয়ার সময় ১২ মাসের জমি কেনাবেচার দলিলের গড় বিবেচনায় নিয়ে জমির দাম নির্ধারণ করা হবে।প্রধানমন্ত্রী শেখ হাসিনার সভাপতিত্বে গতকাল সোমবার সচিবালয়ে অনুষ্ঠিত মন্ত্রিসভার বৈঠকে ‘স্থাবর সম্পত্তি অধিগ্রহণ ও হুকুমদখল আইন, ২০১৬’-এর যে খসড়া নীতিগত অনুমোদন পেয়েছে, তাতে ক্ষতিপূরণের বিষয়টি উল্লেখ করা হয়েছে।এত দিন জমি অধিগ্রহণের জন্য ক্ষতিপূরণ দেওয়া হতো ১৯৮২ সালের একটি অধ্যাৈদেশ অনুযায়ী। সামরিক শাসনামলে জারি করা ওই অধ্যাখদেশ উচ্চ আদালতের নির্দেশে বাংলা করা হয়েছে। পাশাপাশি ক্ষতিপূরণের পরিমাণ বাড়িয়ে একটি নতুন আইন করা হচ্ছে। বৈঠক শেষে মন্ত্রিপরিষদ সচিব মোহাম্মদ শফিউল আলম সংবাদ ব্রিফিংয়ে বলেন, এখন পর্যন্ত ক্ষতিপূরণ দেড় গুণের মধ্যে আছে, নতুন আইন হলে সেটা তিন গুণ হবে।ব্রিফিংয়ে বলা হয়, ভূমি-সংক্রান্ত আইনটি ‘জটিল’ বিবেচনা করে খসড়াটি আরও যাচাই করে চূড়ান্ত অনুমোদনের জন্য উপস্থাপন করতে আইনমন্ত্রী আনিসুল হককে দায়িত্ব দিয়েছে মন্ত্রিসভা। ওই কমিটিতে ভূমিসচিব ও প্রতিরক্ষাসচিব থাকবেন, প্রয়োজনে কমিটিতে আরও সদস্যয নেওয়া যাবে। মন্ত্রিপরিষদ সচিব বলেন, কোন উদ্দেশ্যে ভূমি অধিগ্রহণ করা হবে, তা স্পষ্ট করতে আইনে ‘পাবলিক পারপাস’ (জনউদ্দেশ্যে) ও ‘পাবলিক ইন্টারেস্ট’ (জনস্বার্থে)—এই শব্দগুলো ব্যবহার করা হয়েছে। এগুলোর সংজ্ঞা ও বিশ্লেষণ আইনে পরিষ্কার করতে বলা হয়েছে। এ বিষয়ে হাইকোর্টের কিছু নির্দেশনা আছে, যেগুলো আইনে সন্নিবেসিত করতে বলা হয়েছে।বৈঠক সূত্র জানায়, ইউনেসকোর ঘোষিত ঐতিহ্যের তালিকায় এবার বাংলাদেশের মঙ্গল শোভাযাত্রা স্থান পাওয়ার বিষয়টি নিয়ে আলোচনা হয়। প্রধানমন্ত্রী ঐতিহ্যবাহী মিষ্টি, নকশিকাঁথাসহ অন্যান্য পণ্যগুলো যাতে ঐতিহ্যের তালিকায় স্থান পায়, সে জন্য প্রয়োজনীয় উদ্যোগ নিতে শিক্ষা ও সংস্কৃতি মন্ত্রণালয়কে পরামর্শ দেন।বৈঠকে পল্লী সঞ্চয় ব্যাংক (সংশোধন) অধ্যাদেশ, ২০১৬ আইন আকারে জারির প্রস্তাব ও বাংলাদেশ কলেজ অব ফিজিশিয়ানস অ্যান্ড সার্জনস আইন, ২০১৬-এর খসড়া মন্ত্রিসভা অনুমোদন করেছে। বৈঠকে কিউবার কমিউনিস্ট বিপ্লবের মহান নেতা ও সাবেক প্রেসিডেন্ট ফিদেল কাস্ত্রোর মৃত্যুতে শোক প্রস্তাব গৃহীত হয়।‘বৃক্ষমানব’ আবুল বাজনদার হাতে কলম ধরে নিজের নাম লিখেছেন। গ্লাস ধরছেন। হাত দিয়ে সন্তানকে স্পর্শ করছেন। তাঁর চিকিৎসাও প্রায় শেষ পর্যায়ে বলে জানিয়েছেন মেডিকেল বোর্ডের একাধিক সদস্য। ঢাকা মেডিকেল কলেজ হাসপাতাল থেকে তাঁকে ছুটি দেওয়ার প্রাথমিক কথাবার্তা শুরু হয়েছে।বার্ন অ্যান্ড প্লাস্টিক সার্জারি ইউনিটের প্রধান সমন্বয়কারী অধ্যাপক সামন্তলাল সেন গতকাল সোমবার প্রথম আলোকে বলেন, ‘বড় অস্ত্রোপচার শেষ, ছোট কিছু অস্ত্রোপচার বাকি আছে। এগুলো দুই থেকে তিন সপ্তাহের মধ্যে শেষ হবে। এরপর অনুমতি পাওয়া সাপেক্ষে আমরা আবুলকে নিয়ে প্রধানমন্ত্রীর সঙ্গে সাক্ষাৎ করব। এসব শেষ হলে আবুল ছুটি পাবে।’খুলনার পাইকগাছা উপজেলা সদরের আবুল বাজনদারকে চলতি বছরের ৩০ জানুয়ারি ঢাকা মেডিকেল কলেজ হাসপাতালের বার্ন ইউনিটে ভর্তি করা হয়। ১০ বছর ধরে তাঁর হাতে ও পায়ে গাছের শিকড়ের মতো বৃদ্ধি পেতে থাকে। আবুল ‘এপিডার্মোডিসপ্লাসিয়া ভেরাসিফরমিস’ রোগে আক্রান্ত বলে চিকিৎসকেরা শনাক্ত করেছিলেন। বিরল এই রোগটি ‘ট্রিম্যান’ (বৃক্ষমানব) সিনড্রোম নামে পরিচিত। তাঁর চিকিৎসায় ছয় সদস্যের মেডিকেল বোর্ড গঠন করে ঢাকা মেডিকেল। ২০ ফেব্রুয়ারি তাঁর প্রথম অস্ত্রোপচার হয় ডান হাতে। সংশ্লিষ্ট চিকিৎসকেরা বলেছেন, এ পর্যন্ত দুই হাতে ১০টি ও দুই পায়ে ২টি বড় অস্ত্রোপচার হয়েছে। তাঁর চিকিৎসার সব খরচ বহন করছে সরকার।গতকাল সকালে বার্ন ইউনিটে প্রথম আলোর সঙ্গে আবুল বাজনদারের কথা হয়। তাঁর বাঁ হাত ও পায়ে ব্যান্ডেজ। ডান হাত দেখিয়ে বলেন, ‘হাত অনেকটাই ভালো। কলম ধরতে পারি, আঙুল ভাঁজ করতে পারি।’ শিকড়ের মতো কেটে ফেলা কিছু জায়গায় নতুন চামড়া জন্মেছে। চিকিৎসকেরা তাঁকে বলেছেন, শিকড়ের মতো জিনিসগুলো আবার গজাবে কি না, তা তাঁরা নিশ্চিত নন। তিনিও শুনেছেন, তাঁকে দু-এক মাসের মধ্যে হাসপাতাল থেকে ছেড়ে দেওয়া হবে। ছাড়ার আগে প্রধানমন্ত্রীর কাছে নিয়ে যাওয়া হবে।মেডিকেল বোর্ডের সদস্য বিশিষ্ট চর্মরোগ বিশেষজ্ঞ এম ইউ কবীর চৌধুরী বলেন, ‘ভর্তির সময় আবুলের আঙুল খুঁজে পাওয়া যায়নি। এখন পাঁচটি আঙুল স্পষ্ট। তিনবার পরীক্ষায় ক্যানসার শনাক্ত হয়নি। সবকিছুই ইতিবাচক। বলা যায়, সে এখন ৯০ শতাংশ ভালো।’বার্ন ইউনিটের প্রধান অধ্যাপক মো. আবুল কালাম বলেন, ‘আবুলের ডিএনএ বিশ্লেষণ শেষ হয়েছে। বিস্তারিত প্রতিবেদন এখনো পাইনি। বিদেশের আগের দুই রোগীর ডিএনএর সঙ্গে ওই ফল মেলানোর কাজ চলছে।’রাজধানীর মিরপুরে রেজাউল অ্যাপারেলস (প্রাইভেট) লিমিটেড নামের একটি পোশাক কারখানা স্থানান্তরকে কেন্দ্র করে গতকাল সোমবার শ্রমিকদের সঙ্গে পুলিশের কয়েক দফা ধাওয়া-পাল্টাধাওয়ার ঘটনা ঘটেছে। এতে তিন শ্রমিক আহত হয়েছেন। পুলিশ জানায়, কারখানা স্থানান্তরের আগে তিন মাসের বেতন-বোনাস দাবি করেন শ্রমিকেরা। কিন্তু মালিকপক্ষ এতে রাজি না হওয়ায় এই পরিস্থিতির সৃষ্টি হয়।শ্রমিকেরা বলেন, মিরপুর চিড়িয়াখানা রোডের একটি বহুতল ভবনে রেজাউল অ্যাপারেলস কারখানায় কাজ চলছে এক যুগ ধরে। সম্প্রতি মালিকপক্ষ কারখানাটি গাজীপুরের কোনাবাড়ীতে স্থানান্তরের সিদ্ধান্ত নেয়। শ্রমিকদের জানানো হয়, আগামী ২৮ ফেব্রুয়ারি কোনাবাড়ীতে কারখানাটির কার্যক্রম শুরু হবে। এরপর কিছু শ্রমিক জানান, নতুন ঠিকানায় যাবেন না এবং তাঁরা তিন মাসের বেতন, বোনাস, মূল বেতনের সমান টাকা ও এক বছরের ছুটির (১৬ কর্মদিবস) টাকা দাবি করেন।প্রত্যক্ষদর্শীরা বলেন, কারখানা বন্ধ দেখে শ্রমিকেরা ক্ষুব্ধ হয়ে ওঠেন। তাঁরা ফটকের তালা ভাঙতে উদ্যত হলে পুলিশ বাধা দেয়। শ্রমিকেরা বিক্ষোভ ও ইটপাটকেল নিক্ষেপ করে কারখানা ভাঙচুর ও মিরপুর চিড়িয়াখানা সড়ক অবরোধ করেন। পরে পুলিশ কাঁদানে গ্যাসের শেল ও রাবার বুলেট ছুড়ে পরিস্থিতি নিয়ন্ত্রণের চেষ্টা করে। শ্রমিকদের দাবি, পুলিশের গুলি ও লাঠিপেটায় এক অন্তঃসত্ত্বা নারী শ্রমিকসহ অন্তত সাতজন আহত হন।ঢাকা মহানগর পুলিশের মিরপুর বিভাগের উপকমিশনার মাসুদ আহম্মদ বলেন, শ্রমিকেরা সড়ক অবরোধ করে যানবাহন ভাঙচুরের চেষ্টা করলে পুলিশ কাঁদানে গ্যাসের শেল ছোড়ে। এতে কেউ আহত হননি।তবে ঢাকা মেডিকেল কলেজ হাসপাতাল ও স্থানীয় হাসপাতাল থেকে তিন শ্রমিকসহ চারজনের চিকিৎসা নেওয়ার তথ্য পাওয়া গেছে। তাঁরা হলেন সোনিয়া আক্তার, জুয়েল শিকদার, চায়না খাতুন ও মাহফুজ।বেলা দেড়টার দিকে ঢাকা মহানগর পুলিশের মিরপুর বিভাগের জ্যেষ্ঠ সহকারী কমিশনার এফ এম ফয়সাল জানান, মালিকপক্ষ বেতন দেওয়ার ঘোষণা দিয়েছে। এরপর পরিস্থিতি শান্ত হয়।শ্রমিকেরা জানান, সাড়ে তিনটার দিকে কারখানার শ্রমিকদের একটি অংশ মালিকপক্ষ ও বিজিএমইএ প্রতিনিধিদের সঙ্গে বৈঠক করতে বিজিএমইএ ভবনে যায়।রাত পৌনে নয়টায় পোশাকশিল্প মালিকদের সংগঠন বিজিএমইএ সহসভাপতি মাহমুদ হাসান খান বলেন, বৈঠকে সমঝোতা হয়েছে। আগামী বৃহস্পতিবার শ্রমিকদের পাওনা বুঝিয়ে দেবে কারখানার মালিকপক্ষ।নিউইয়র্কের অন্যতম উপশহর ব্রঙ্কস। এখানে বাঙালি অধ্যুষিত স্টারলিং অ্যাভিনিউ, অন্য নাম বাংলাদেশ বাজার ওয়ে। ২০০৮ সাল থেকে স্থানীয় বাঙালিদের দাবির প্রতি সম্মান জানিয়ে এই সড়কের ব্যবসায়িক প্রাণকেন্দ্রের এ নামকরণ করা হয়। গত রোববার সেই বাংলাদেশ বাজার সরণিতে আনুষ্ঠানিকভাবে উদ্বোধন করা হলো ‘বাংলাদেশ’ নামের একটি ম্যুরাল।৩০X১০ ফুট দীর্ঘ ম্যুরালটির শিল্পী টিপু আলম। ইটের ওপর অ্যাক্রিলিকে আঁকা ম্যুরালটির এক দিকে রয়েছে ভাষাশহীদদের প্রতি নিবেদিত শহীদ মিনার, অন্যদিকে একাত্তরের শহীদদের স্মরণে প্রতিষ্ঠিত জাতীয় স্মৃতিসৌধের অনুকৃতি। এভাবে বাঙালির দুই শ্রেষ্ঠ অর্জন এক ম্যুরালে আবদ্ধ করে নির্মিত হয়েছে নিউইয়র্কের বুকে ছোট্ট এক টুকরো বাংলাদেশ।ব্রঙ্কসের অ্যাসেম্বলিম্যান লুই সেপুলভেদা ম্যুরালটি উদ্বোধন করে বাংলাদেশের ভাষাশহীদ ও একাত্তরের শহীদদের অবদানের কথা স্মরণ করেন। তিনি বলেন, এখন যত লোক এ রাস্তা দিয়ে যাবে, তারা এই শিল্পকর্মের দিকে তাকাবে এবং পরিচিত হবে বাংলাদেশ নামের একটি সংগ্রামী দেশ ও তার মানুষদের সঙ্গে। এই ম্যুরালের একটি অনুকৃতি নির্মাণ করে নিউইয়র্ক অঙ্গরাজ্যের রাজধানী আলবেনি শহরের মূল সরকারি ভবনে তা সংরক্ষণের ব্যবস্থা তিনি করবেন বলে জানান। তিনি আরও বলেন, নিউইয়র্ক নগরের মেয়র ও নগর পরিষদের সমর্থনে বাংলা বাজারের খুব কাছেই আন্তর্জাতিক মাতৃভাষা দিবস, একুশে ফেব্রুয়ারি স্মরণে একটি স্থায়ী স্মরণ স্তম্ভ নির্মাণের কাজ আগামী বছর শুরু হবে। এ ম্যুরাল উদ্বোধনের মধ্য দিয়েই নিউইয়র্কের বাঙালিরা বিজয়ের মাস উপলক্ষে মাসব্যাপী উদ্যাপন শুরু করল।এ সময়টাতে ত্বক শুষ্ক হবেই। অনেকের পায়ের ত্বক এত শুষ্ক হয় যে ফেটে যায়। কারও কারও ত্বকে এ আবহাওয়ায় চুলকায়। আবার কারও ত্বক সাদাটে হয়ে যায়, মরা ত্বক উঠতে থাকে। মোট কথা, ত্বকের পেলবতা ও মসৃণতা যায় হারিয়ে। মেয়েদের সমস্যা একটু বেশি প্রকট। তাঁরা অনেক পানি নিয়ে কাজ করেন, যা থেকে ত্বকের সমস্যা আরও বাড়ে। থাইরয়েডের সমস্যা মেয়েদেরই বেশি হয়। আর এ সমস্যায় ত্বক খুব বেশি শুষ্ক হয়ে পড়ে। এ ছাড়া খুশকিও এ সময় বেড়ে যেতে পারে। তাই জেনে নিন এই মৌসুমে কীভাবে ত্বকের অতি শুষ্কতা থেকে রেহাই পাবেন।* গোসলের সময় অতিরিক্ত গরম পানি নয়, হালকা গরম পানি ব্যবহার করুন। একইভাবে বারবার সাবান দিয়ে ত্বক ঘষবেন না। গ্লিসারিনসমৃদ্ধ বা ময়েশ্চারযুক্ত সাবান হলে ভালো।* গোসলের পর ত্বক কিছুটা ভেজা বা আর্দ্র থাকতে থাকতেই অলিভ অয়েল, গ্লিসারিন ইত্যাদি মেখে নিন।* ত্বকের আর্দ্রতা ধরে রাখতে প্রচুর পানি পান করুন।* ত্বক শুষ্ক হয়ে গেলে চুলকায়। নখ দিয়ে না চুলকে নারকেল তেল বা অলিভ অয়েল দিয়ে ম্যাসাজ করুন।* মুখমণ্ডল পরিষ্কার রাখতে হালকা পরিষ্কারক বা জেন্টল ক্লিনসার ব্যবহার করুন ও পরে তৈলাক্ত ক্রিম লাগান।* উলের বা পশমের কাপড়ের নিচে সুতির জামা পরবেন, যাতে চুলকানি কম হয়।* খুব বেশি শুষ্ক ত্বকে ল্যাকটিক অ্যাসিড, গ্লিসারিন, ইউরিয়াসমৃদ্ধ ময়েশ্চারাইজিং লোশন, ভ্যাসলিন ব্যবহার করতে হবে।* সপ্তাহে তিন দিন গোসলের এক ঘণ্টা আগে গরম নারকেল তেল মাথার ত্বকে ম্যাসাজ করলে খুশকি কম হবে। তারপর শ্যাম্পু দিয়ে ধুয়ে ফেলতে হবে। এ জন্য কিটোকোনাজল, স্যালিসাইলিক অ্যাসিড, সেলেনিয়াম, সালফার ও জিঙ্কসমৃদ্ধ শ্যাম্পু ব্যবহার করা যায়। হেয়ার স্প্রে, জেল ব্যবহার থেকে বিরত থাকাই ভালো।গুলশানের হলি আর্টিজান রেস্তোরাঁয় জঙ্গি হামলার ঘটনায় করা সন্ত্রাসবিরোধী আইনে মামলায় আগামী ২২ জানুয়ারি তদন্ত প্রতিবেদন দাখিলের নির্দেশ দিয়েছেন আদালত। গতকাল সোমবার ঢাকা মহানগর হাকিম সাব্বির ইয়াছির আহসান চৌধুরী এ দিনটি ধার্য করেন।গতকাল মামলার তদন্ত প্রতিবেদন দাখিলের দিন ধার্য ছিল। কিন্তু তদন্তকারী সংস্থা প্রতিবেদন দাখিল করতে পারেনি। ঢাকা মহানগর পুলিশের কাউন্টার টেররিজম অ্যান্ড ট্রান্সন্যাশনাল ইউনিট মামলাটি তদন্ত করছে।গত ১ জুলাই কূটনৈতিক এলাকা গুলশানের হলি আর্টিজনে জঙ্গিরা হামলা করে। তারা দেশি-বিদেশি ২০ জনকে হত্যা করে। তখন অভিযান চালাতে গিয়ে দুই পুলিশ কর্মকর্তা নিহত হন। পরে সেনা কমান্ডোদের অভিযানে পাঁচ জঙ্গি নিহত হয়। এ ঘটনায় সন্ত্রাসবিরোধী আইনে করা মামলায় কয়েকজন সাক্ষী হিসেবে ইতিমধ্যে আদালতে জবানবন্দি দিয়েছেন।সুনামগঞ্জের তাহিরপুর উপজেলার বড়ছড়া সীমান্তে এক বাংলাদেশিকে পিটিয়ে হত্যার অভিযোগ পাওয়া গেছে। গত রোববার রাতে এ ঘটনা ঘটে।প্রশ্ন ফাঁস ও জালিয়াতির অভিযোগ তুলে ঢাকা বিশ্ববিদ্যালয়ের ২০১৬-১৭ শিক্ষাবর্ষের ‘ঘ’ ইউনিটের ভর্তি পরীক্ষা বাতিলের দাবি জানিয়েছে বাংলাদেশ ছাত্র ইউনিয়ন। সংগঠনের ঢাকা বিশ্ববিদ্যালয় শাখার নেতারা এক সংবাদ সম্মেলনে পরীক্ষাটি আবার নেওয়ার দাবি জানান। গতকাল সোমবার বিশ্ববিদ্যালয়ের মধুর ক্যানটিনে এই সংবাদ সম্মেলন হয়। গত ২৮ অক্টোবর ওই পরীক্ষা হয়েছিল। সংবাদ সম্মেলনে লিখিত বক্তব্যে বলা হয়, পরীক্ষার দিন বিশ্ববিদ্যালয় প্রশাসন ও সচেতন ছাত্রদের সহযোগিতায় জালিয়াতির অভিযোগে কয়েকজনকে আটক করা হয়। কিন্তু এই প্রক্রিয়ার সঙ্গে প্রত্যক্ষভাবে সংশ্লিষ্ট জালিয়াত চক্রের বিরুদ্ধে কোনো ব্যবস্থা নেওয়া হয়নি। বরং প্রশাসনের পক্ষ থেকে ধামাচাপা দেওয়ার চেষ্টা করা হয়েছে। এই চেষ্টা ব্যর্থ হলে কয়েকজনকে বলির পাঁঠা বানানো হয়। সংবাদ সম্মেলনে ঢাকা বিশ্ববিদ্যালয় ছাত্র ইউনিয়নের সভাপতি তুহিন কান্তি দাস ও সাধারণ সম্পাদক ফয়জুল্লাহ উপস্থিত ছিলেন। নন-এমপিও নিম্নমাধ্যমিক বিদ্যালয়ের শিক্ষক-কর্মচারীদের বেতন-ভাতা দেওয়ার দাবি জানিয়েছে বাংলাদেশ নন-এমপিও নিম্নমাধ্যমিক শিক্ষক-কর্মচারী ফোরাম। গতকাল সোমবার ঢাকা রিপোর্টার্স ইউনিটি মিলনায়তনে সংবাদ সম্মেলনে এই দাবি জানানো হয়। এতে লিখিত বক্তব্য পড়েন সংগঠনের সাধারণ সম্পাদক মোকারম হোসেন। লিখিত বক্তব্যে বলা হয়, দেশের ১ হাজার ৩৩৩টি নিম্নমাধ্যমিক বিদ্যালয় ষষ্ঠ থেকে অষ্টম শ্রেণি পর্যন্ত পাঠদান করছে। কিন্তু নন-এমপিও থাকায় শিক্ষক-কর্মচারীরা হতাশাগ্রস্ত ছিলেন। শিক্ষা মন্ত্রণালয় গত ২৩ নভেম্বর পরিপত্রে অনুমোদিত নিম্নমাধ্যমিক বিদ্যালয়গুলোকে প্রাথমিক ও গণশিক্ষা মন্ত্রণালয়ের অধীনে ন্যস্ত করায় শিক্ষকদের মধ্যে আশার সঞ্চার হয়েছে। এসব শিক্ষক-কর্মচারীকে বেতন-ভাতা দিয়ে শিক্ষাবান্ধব আরেকটি জনকল্যাণমূলক কাজ করবে বলে তাঁরা আশা করছেন। সংবাদ সম্মেলনে আরও উপস্থিত ছিলেন সংগঠনের সভাপতি আনোয়ার হোসেনসহ কয়েকজন নেতা। ঢাকা-চট্টগ্রাম রেলপথে আন্তনগর ট্রেনের পরিচালন সময় (রানিং টাইম) চলতি ডিসেম্বর মাসের মধ্যে পাঁচ ঘণ্টা এবং আগামী বছরের ফেব্রুয়ারি মাস থেকে সাড়ে চার ঘণ্টায় নামিয়ে আনতে রেলের মহাপরিচালকের কার্যালয় থেকে পরিপত্র জারি করা হয়েছে। কিন্তু রেলওয়ে পূর্বাঞ্চল নানা সীমাবদ্ধতার ‘অজুহাত’ দেখিয়ে পরিচালন সময় ২০-২৫ মিনিটের বেশি কমাতে চাচ্ছে না। ঢাকা-চট্টগ্রাম রেলপথে দুটি বিরতিহীন আন্তনগর ট্রেন ‘সোনার বাংলা’ ও ‘সুবর্ণ’ এক্সপ্রেস ট্রেনের বর্তমান পরিচালন সময় ৫ ঘণ্টা ৪০ মিনিট। অর্থাৎ ঢাকা থেকে চট্টগ্রাম যেতে বা চট্টগ্রাম থেকে ঢাকা আসতে এ দুটি ট্রেনের সময় লাগে ৫ ঘণ্টা ৪০ মিনিট।মঞ্চে একের পর এক চলছে জাগরণের গান, কবিতা আবৃত্তি আর নাটক। মঞ্চের পাশে রাখা ক্যানভাসে রংতুলির আঁচড়ে সাম্প্রদায়িকতাবিরোধী চিত্র ফুটিয়ে তুলছেন শিল্পীরা। তারই সামনে রাখা ক্যানভাসে ইচ্ছেমতো আঁকছে শিশুরাও। পাশেই চলছে পোস্টার প্রদর্শনী। মাঝে মাঝে মঞ্চে উঠে একাত্মতা প্রকাশ করছেন বিশিষ্টজনেরা।খাদিজাকে হত্যা করতেই চাপাতি দিয়ে উপর্যুপরি কোপাতে থাকেন বদরুল আলম। এ সময় বদরুলকে নিবৃত্ত করার চেষ্টা করা হয়। কিন্তু বদরুল চাপাতি উঁচিয়ে হুমকি-ধমকি দিচ্ছিলেন। মুহূর্তের মধ্যে ঘটে যায় পুরো ঘটনাটি।রাজশাহী বিশ্ববিদ্যালয়ের উপাচার্যের বিরোধিতায় সরব হচ্ছে আওয়ামীপন্থী ও বামপন্থী শিক্ষকদের জোট। তারা বলছে, বিশ্ববিদ্যালয়ের বর্তমান প্রশাসন ‘দলীয় শিক্ষকদের’ হয়রানি করছে। এমন পরিস্থিতিতে করণীয় ঠিক করতে আজ মঙ্গলবার সভা আহ্বান করা হয়েছে।রংপুর শহরে শাহিনা (২৫) নামের এক গৃহবধূকে পিটিয়ে হত্যার অভিযোগ পাওয়া গেছে। এ ঘটনায় তাঁর স্বামী নূর আলমকে (২৮) গ্রেপ্তার করেছে পুলিশ।‘ক্ষতবিক্ষত নতুন সকাল বেলা, শেষ করবই রক্তের হোলি খেলা’ স্লোগানে বেগম রোকেয়া বিশ্ববিদ্যালয়ে গতকাল সোমবার থেকে দুই দিনব্যাপী উদীচীর দ্বিতীয় সম্মেলন শুরু হয়েছে।সুষ্ঠু ব্যবস্থাপনার অভাব ও অসতর্কতার কারণে পানির বহুমুখী সংকট মোকাবিলা নিয়ে গতকাল সোমবার বাংলাদেশ কৃষি বিশ্ববিদ্যালয়ে একটি কর্মশালা অনুষ্ঠিত হয়। সরকারের পরিকল্পনা কমিশনের অর্থনীতি বিভাগ এবং বাংলাদেশ কৃষি বিশ্ববিদ্যালয়ের কৃষি অর্থনীতি ও গ্রামীণ সমাজবিজ্ঞান অনুষদ যৌথভাবে এই কর্মশালার আয়োজন করে। অনুষদের ডিন মো. আবদুল কুদ্দুছের সভাপতিত্বে কর্মশালায় প্রধান অতিথি হিসেবে পরিকল্পনা কমিশনের অর্থনীতি বিভাগের জ্যেষ্ঠ সদস্য অধ্যাপক শামসুল আলম ও বিশেষ অতিথির বক্তব্য দেন বাংলাদেশ কৃষি গবেষণা কাউন্সিলের কার্যনির্বাহী সভাপতি আবুল কালাম আজাদ। কর্মশালায় বাংলাদেশের নদী ও পানি সঠিকভাবে ব্যবহার, কৃষি ও খাদ্য নিরাপত্তা এবং জীবিকা নির্বাহের ওপর বেশ কয়েকটি প্রবন্ধ উপস্থাপন করা হয়। এতে পৃষ্ঠপোষকতা করেন বিশ্ববিদ্যালয়ের উপাচার্য মো. আলী আকবর। পটুয়াখালীর কলাপাড়া উপজেলায় পায়রা কয়লাভিত্তিক তাপবিদ্যুৎকেন্দ্র ও গভীর সমুদ্রবন্দর প্রকল্পে অলিম্পিক সিমেন্টের ব্র্যান্ড অ্যাংকর সিমেন্ট ব্যবহার করা হবে। রাজধানীর গুলশানে একটি অভিজাত হোটেলে গতকাল সোমবার বেলা দুইটায় এক অনুষ্ঠানে এক সমঝোতা চুক্তি স্বাক্ষর করে ন্যাশনাল ডেভেলপমেন্ট ইঞ্জিনিয়ার্স (এনডিই) ও অলিম্পিক সিমেন্ট লিমিটেড। সমঝোতা অনুষ্ঠানে অলিম্পিক সিমেন্টের উপব্যবস্থাপনা পরিচালক আনিকা রহমান ও এনডিইর পক্ষে এনডিইর পরিচালক রায়হান মুস্তাফিজ এই চুক্তি স্বাক্ষর করেন। চুক্তি অনুযায়ী দেশের অন্যতম নির্মাতা প্রতিষ্ঠান এনডিইর সব প্রকল্পের নির্মাণকাজে সিমেন্ট উৎপাদনকারী প্রতিষ্ঠান অলিম্পিক সিমেন্ট প্রতিষ্ঠানের ব্র্যান্ড অ্যাংকর সিমেন্ট ব্যবহার হবে। অনুষ্ঠানে অলিম্পিক সিমেন্ট, এনডিই ও অ্যাংকর সিমেন্টের ঊর্ধ্বতন কর্মকর্তারা উপস্থিত ছিলেন।দ্য গ্লেনকো ফাউন্ডেশন এবং বাংলাদেশ সরকারের স্বাস্থ্য ও পরিবার কল্যাণ মন্ত্রণালয়ের অংশীদারত্বমূলক একটি প্রকল্প ‘ওয়াক ফর লাইফ’। এর আওতায় ২০০৯ সাল থেকে এ পর্যন্ত সারা বাংলাদেশে ১৮ হাজার ক্লাবফুট শিশুকে চিকিত্সার আওতাভুক্ত করা হয়েছে। জাতীয় ক্লাবফুট চিকিত্সা কার্যক্রম সুষ্ঠুভাবে পরিচালনা ও ক্লাবফুট চিকিত্সায় বিশেষ অবদানের জন্য প্রাথমিক স্বাস্থ্যসেবার ক্ষেত্রে শ্রেষ্ঠ সেবাদানকারী প্রতিষ্ঠানের পদক লাভ করেছে গ্লেনকো ফাউন্ডেশন। গত ১৯ নভেম্বর ভারতের নয়াদিল্লিতে এক জমকালো অনুষ্ঠানে এই পদক দেওয়া হয়। বিজ্ঞপ্তি।বাংলাদেশ রেড ক্রিসেন্ট সোসাইটি, সিলেট ইউনিট: ৪৪তম বার্ষিক সাধারণ সভা, সকাল ১০টায়, নগরের জিন্দাবাজার এলাকার সিলেট রেড ক্রিসেন্ট মাতৃমঙ্গল হাসপাতাল ও শিশুকল্যাণ কেন্দ্র মিলনায়তনে।চার বছর খালি পড়ে ছিল চট্টগ্রাম চিড়িয়াখানার বাঘের খাঁচা। শূন্য খাঁচায় শেষ পর্যন্ত বাঘ ঢুকছে। দক্ষিণ আফ্রিকা থেকে দুটি বাঘ আনা হচ্ছে চিড়িয়াখানার জন্য। আগামী বৃহস্পতিবার রাতে বাঘ দুটি চট্টগ্রামে এসে পৌঁছার কথা রয়েছে।চট্টগ্রাম জেলা পরিষদ নির্বাচনে চেয়ারম্যান পদে লড়ছেন দুজন। এর মধ্যে বিএনএফ–সমর্থিত প্রার্থীর সরে দাঁড়ানো নিয়ে বিভ্রান্তি সৃষ্টি হয়েছে। গতকাল সোমবার দুপুরে চেয়ারম্যান পদপ্রার্থী নারায়ণ রক্ষিত প্রার্থিতা প্রত্যাহারে আবেদন করেছেন বলে জানান জেলা প্রশাসক মো. সামসুল আরেফিন। যদিও প্রার্থী নিজে বিষয়টি অস্বীকার করেছেন।বাংলাদেশ টেলিভিশন চট্টগ্রাম কেন্দ্রের (সিটিভি) ভারপ্রাপ্ত মহাব্যবস্থাপককে অপসারণের দাবি জানিয়েছেন কেন্দ্রের তালিকাভুক্ত শিল্পীদের একাংশ। তাঁদের দাবি, গত আট মাসে কেন্দ্রের তালিকাভুক্ত শিল্পীদের বেশির ভাগকে বঞ্চিত করে তালিকার বাইরের শিল্পীদের দিয়ে অনুষ্ঠান করাচ্ছেন মহাব্যবস্থাপক। এর মাধ্যমে অর্থ লোপাট করা হচ্ছে। মহাব্যবস্থাপকের অনুগত কিছু ব্যক্তি এ কাজে সহায়তা করছেন।নিষিদ্ধঘোষিত জঙ্গি সংগঠন জেএমবির এক সদস্যের বিরুদ্ধে করা মামলার বিচার শিশু আদালতে কেন হবে না, রাষ্ট্রপক্ষের কৌঁসুলির কাছে তা জানতে চেয়েছেন আদালত। গতকাল সোমবার চট্টগ্রাম বিভাগীয় দ্রুত বিচার ট্রাইব্যুনালের বিচারক মো. মোহিতুল হক এনাম চৌধুরী রাষ্ট্রপক্ষের কৌঁসুলির কাছে এ প্রশ্ন করেন।আগামীকাল বুধবার থেকে চট্টগ্রামে শুরু হচ্ছে সাত দিনব্যাপী ফার্নিচার (আসবাব) মেলা। নগরের জিইসি কনভেনশন সেন্টারে এ মেলা অনুষ্ঠিত হবে। মেলায় আসবাব তৈরি ও বিক্রির ৪০টি প্রতিষ্ঠান অংশ নেবে। বাংলাদেশ ফার্নিচার শিল্প মালিক সমিতি এ মেলার আয়োজক।পোপ ফ্রান্সিস প্রেসিডেন্ট পদে ডোনাল্ড ট্রাম্পকে সমর্থন দিয়েছেন। হিলারির ই-মেইল কেলেঙ্কারি নিয়ে তদন্তে নিয়োজিত এফবিআই এজেন্ট খুন হয়েছেন। প্রেসিডেন্ট ওবামা ও হিলারি ক্লিনটন হাজার হাজার অবৈধ অভিবাসীকে বৈধতা দিতে সম্মত হয়েছেন। সিএনএন জানিয়েছে, ফ্লোরিডায় ভোটবুথ ফেরত ভোটারদের জরিপ অনুসারে, অধিকাংশ মানুষই ট্রাম্পের পক্ষে ভোট দিয়েছে। যে হাজার হাজার মানুষ ট্রাম্পের বিরুদ্ধে বিক্ষোভে অংশ নেয়, হিলারির ক্যাম্পেইন থেকে তাদের বাসে করে নিয়ে আসা হয়।ওপরের সংবাদ শিরোনামগুলো যদি আপনারা ইতিমধ্যে দেখে থাকেন, তাতে বিস্মিত হওয়ার কিছু নেই। মার্কিন নির্বাচনের সময় ফেসবুক ও বিভিন্ন ওয়েবসাইটে এই খবরগুলো প্রকাশিত হওয়ার পর আগুনের মতো ছড়িয়ে পড়ে। এই খবরের সবগুলো ভিত্তিহীন। পোপ ফ্রান্সিস কখনোই ট্রাম্পকে সমর্থন করেননি, অথবা কোনো এফবিআই এজেন্ট খুন হননি বা আত্মহত্যা করেননি। ফেসবুকের মাধ্যমে অথবা মিথ্যা তথ্যসূত্র ব্যবহার করে খবরগুলো ছড়ানো হয়েছে। ভাবা হচ্ছে, ডোনাল্ড ট্রাম্পের প্রেসিডেন্ট নির্বাচনে জয়ের পেছনে এসব মিথ্যা খবর গুরুত্বপূর্ণ ভূমিকা পালন করেছে।ডেনভার গার্ডিয়ান বা দি রাইটিস্ট এ রকম নাম ব্যবহার করে খবরগুলো ফেসবুকের মাধ্যমে প্রকাশ করা হয়। ফেসবুকের এমন কোনো পদ্ধতি নেই, যার মাধ্যমে প্রকাশিত খবর সত্য কি মিথ্যা, তা নির্ণয় সম্ভব। মুখরোচক খবর, ফেসবুকে পোস্ট হওয়ার পরই লাখ লাখ লোক তা ‘শেয়ার’ করে। এটা খুবই সম্ভব যে এসব ‘মিথ্যা’ খবর পাঠের ফলে অনেকেই কাকে ভোট দেবেন, সে সিদ্ধান্ত গ্রহণ করেছেন। যেহেতু খবরগুলো ট্রাম্পের পক্ষে, ফলে অনুমান করা হচ্ছে নির্বাচনের ফলাফল ট্রাম্পের অনুকূলে যাওয়ার সেটি একটি কারণ। আবার বিশিষ্ট কোনো ব্যক্তি বা সংস্থার নামে নকল টুইটার অ্যাকাউন্ট ব্যবহার করেও মিথ্যা খবর রটানো হয়। যেমন মেইন অঙ্গরাজ্যের বেইটস কলেজের নাম ব্যবহার করে এক টুইটার বার্তায় জানানো হয়, ভোট দিতে হলে ছাত্রদের যাঁর যাঁর গাড়ির নতুন করে রেজিস্ট্রেশন করতে হবে। এই বার্তার কারণে অনেক ছাত্রছাত্রী হয়তো ভোট দেওয়া থেকে বিরত থাকেন। ডোনাল্ড ট্রাম্প নিজে সিএনএনকে উদ্ধৃত করে জানান, সারা দেশে ভোটিং মেশিনে গন্ডগোল রয়েছে। অথচ সিএনএন একটি ‘কাউন্টি’র কথা বলেছিল, ‘কান্ট্রি’র কথা বলেনি।মিথ্যা সংবাদ এ বছরের নির্বাচনে এত বড় একটা সমস্যা হয়ে ওঠে যে ভোটারদের এ ব্যাপারে সতর্ক থাকার জন্য প্রেসিডেন্ট ওবামাকে পরামর্শ দিতে হয়। ডোনাল্ড ট্রাম্প নিজেও এক টুইটার বার্তায় বলেছেন, ফেসবুকের কারণে এবার তাঁর জয় হয়েছে। ‘ধন্যবাদ ফেসবুক’, তিনি নিজ টুইটার অ্যাকাউন্ট থেকে তাঁর সমর্থকদের জানান। ট্রাম্প অবশ্য মিথ্যা সংবাদের জন্য জয়ের কথা বলেননি, তথ্যসূত্র হিসেবে এদের প্রভাবের কথাই বলছিলেন। টুইটারের তাঁর ১ কোটির ওপরে অনুসারী রয়েছেন।ফেসবুক বা নকল ইন্টারনেট সাইট থেকে মিথ্যা খবর প্রচার নতুন কোনো ব্যাপার নয়। ইন্টারনেটের ব্যবসায়িক নিয়ম অনুযায়ী কোনো তথ্য নির্দিষ্ট সংখ্যায় শেয়ার হলে তাতে বিজ্ঞাপন জুড়ে দেওয়া হয় ও সাইটের মালিক তার জন্য মুনাফা সংগ্রহে সক্ষম হন। যত বেশি শেয়ার, তত বেশি মুনাফা। নিউইয়র্ক টাইমস-এর অনুসন্ধান অনুসারে, ট্রাম্পের বিরুদ্ধে বিক্ষোভে অংশ নিতে হিলারির পক্ষ থেকে বাস ভাড়া করে লোক পাঠানো হচ্ছে, এই মিথ্যা খবরটি রটায় অস্টিন, টেক্সাসের এক মার্কেটিং কোম্পানির মালিক এরিক টাকার। টুইটার অ্যাকাউন্টে তাঁকে অনুসরণ করে এমন লোকের সংখ্যা ছিল ৪০। বাসে করে লোক নেওয়ার খবরটি প্রকাশিত হওয়ার কয়েক ঘণ্টার মধ্যে টুইটারে তা শেয়ার করা হয় ১৬ হাজার আর ফেসবুকে সাড়ে ৩ লাখ বার।মিথ্যা ও উদ্দেশ্যমূলক সংবাদ যে নির্বাচনকে প্রভাবিত করে থাকতে পারে, তার একটি বিজ্ঞানসম্মত ব্যাখ্যা এসেছে বাজফিড নামক ওয়েবসাইটের বিশ্লেষণ থেকে। এতে দেখা যাচ্ছে, নির্বাচনী প্রচারণার প্রথম পর্যায়ে সিএনএন বা নিয়ইয়র্ক টাইমস-এর মতো নির্ভরশীল সংবাদমাধ্যমের খবর মিথ্যা খবরের চেয়ে অনেক বেশি ফেসবুকে বা টুইটারে শেয়ার করা হয়। কিন্তু নির্বাচনের আগের কয়েক দিন ঠিক উল্টোটা ঘটে। বাজফিড মোট ২০টি খবর বিশ্লেষণ করে দেখেছে এর ১৭টিই ডাহা মিথ্যা, যা সত্যি খবরের চেয়ে অনেক বেশি প্রচার পায়।মাত্র একজন লোক নিজের ব্যক্তিগত কম্পিউটার ব্যবহার করে কীভাবে মিথ্যা খবর ছড়াতে পারে, তার এক চমৎকার উদাহরণ দিয়েছে ওয়াশিংটন পোস্ট পত্রিকা। পল হর্নার নামে এক ব্যক্তি অনেক আগে থেকেই মিথ্যা খবর ছড়িয়ে অর্থ উপার্জনে বেশ সাফল্য পান। হর্নারের কোনো কোনো খবর গুগল নিউজ, সিএনএন ও ট্রাম্পের পুত্র এরিকের নজরে আসে। ওয়াশিংটন পোস্ট-এর কাছে হর্নার স্বীকার করেছেন, ফেসবুকের মাধ্যমে মিথ্যা খবর দিয়ে মাসে তিনি কম করে হলেও ১০ হাজার ডলার উপার্জন করে থাকেন।ডিসইনফরমেডিয়া নামের একটি প্রতিষ্ঠানের মালিক জাস্টিন কুলার ন্যাশনাল পাবলিক রেডিওকে বলেছেন, ফেসবুক ও অন্যান্য ইন্টারনেট মাধ্যমে মিথ্যা খবর বিলি করে তিনি কোনো কোনো মাসে ৩০ হাজার ডলার পর্যন্ত উপার্জন করে থাকেন।ফেসবুক ও গুগল অবশ্য বলেছে মিথ্যা খবরের মাধ্যমে যে পরিমাণ অর্থ উপার্জনের দাবি করা হচ্ছে, তা সত্য নয়। এই দুই সংস্থাই জানিয়েছে, মিথ্যা খবর নির্ণয়ের জন্য তারা বিশেষ ব্যবস্থা নিতে যাচ্ছে।পোপ ফ্রান্সিস প্রেসিডেন্ট পদে ডোনাল্ড ট্রাম্পকে সমর্থন দিয়েছেন। হিলারির ই-মেইল কেলেঙ্কারি নিয়ে তদন্তে নিয়োজিত এফবিআই এজেন্ট খুন হয়েছেন। প্রেসিডেন্ট ওবামা ও হিলারি ক্লিনটন হাজার হাজার অবৈধ অভিবাসীকে বৈধতা দিতে সম্মত হয়েছেন। সিএনএন জানিয়েছে, ফ্লোরিডায় ভোটবুথ ফেরত ভোটারদের জরিপ অনুসারে, অধিকাংশ মানুষই ট্রাম্পের পক্ষে ভোট দিয়েছে। যে হাজার হাজার মানুষ ট্রাম্পের বিরুদ্ধে বিক্ষোভে অংশ নেয়, হিলারির ক্যাম্পেইন থেকে তাদের বাসে করে নিয়ে আসা হয়।ওপরের সংবাদ শিরোনামগুলো যদি আপনারা ইতিমধ্যে দেখে থাকেন, তাতে বিস্মিত হওয়ার কিছু নেই। মার্কিন নির্বাচনের সময় ফেসবুক ও বিভিন্ন ওয়েবসাইটে এই খবরগুলো প্রকাশিত হওয়ার পর আগুনের মতো ছড়িয়ে পড়ে। এই খবরের সবগুলো ভিত্তিহীন। পোপ ফ্রান্সিস কখনোই ট্রাম্পকে সমর্থন করেননি, অথবা কোনো এফবিআই এজেন্ট খুন হননি বা আত্মহত্যা করেননি। ফেসবুকের মাধ্যমে অথবা মিথ্যা তথ্যসূত্র ব্যবহার করে খবরগুলো ছড়ানো হয়েছে। ভাবা হচ্ছে, ডোনাল্ড ট্রাম্পের প্রেসিডেন্ট নির্বাচনে জয়ের পেছনে এসব মিথ্যা খবর গুরুত্বপূর্ণ ভূমিকা পালন করেছে।ডেনভার গার্ডিয়ান বা দি রাইটিস্ট এ রকম নাম ব্যবহার করে খবরগুলো ফেসবুকের মাধ্যমে প্রকাশ করা হয়। ফেসবুকের এমন কোনো পদ্ধতি নেই, যার মাধ্যমে প্রকাশিত খবর সত্য কি মিথ্যা, তা নির্ণয় সম্ভব। মুখরোচক খবর, ফেসবুকে পোস্ট হওয়ার পরই লাখ লাখ লোক তা ‘শেয়ার’ করে। এটা খুবই সম্ভব যে এসব ‘মিথ্যা’ খবর পাঠের ফলে অনেকেই কাকে ভোট দেবেন, সে সিদ্ধান্ত গ্রহণ করেছেন। যেহেতু খবরগুলো ট্রাম্পের পক্ষে, ফলে অনুমান করা হচ্ছে নির্বাচনের ফলাফল ট্রাম্পের অনুকূলে যাওয়ার সেটি একটি কারণ। আবার বিশিষ্ট কোনো ব্যক্তি বা সংস্থার নামে নকল টুইটার অ্যাকাউন্ট ব্যবহার করেও মিথ্যা খবর রটানো হয়। যেমন মেইন অঙ্গরাজ্যের বেইটস কলেজের নাম ব্যবহার করে এক টুইটার বার্তায় জানানো হয়, ভোট দিতে হলে ছাত্রদের যাঁর যাঁর গাড়ির নতুন করে রেজিস্ট্রেশন করতে হবে। এই বার্তার কারণে অনেক ছাত্রছাত্রী হয়তো ভোট দেওয়া থেকে বিরত থাকেন। ডোনাল্ড ট্রাম্প নিজে সিএনএনকে উদ্ধৃত করে জানান, সারা দেশে ভোটিং মেশিনে গন্ডগোল রয়েছে। অথচ সিএনএন একটি ‘কাউন্টি’র কথা বলেছিল, ‘কান্ট্রি’র কথা বলেনি।মিথ্যা সংবাদ এ বছরের নির্বাচনে এত বড় একটা সমস্যা হয়ে ওঠে যে ভোটারদের এ ব্যাপারে সতর্ক থাকার জন্য প্রেসিডেন্ট ওবামাকে পরামর্শ দিতে হয়। ডোনাল্ড ট্রাম্প নিজেও এক টুইটার বার্তায় বলেছেন, ফেসবুকের কারণে এবার তাঁর জয় হয়েছে। ‘ধন্যবাদ ফেসবুক’, তিনি নিজ টুইটার অ্যাকাউন্ট থেকে তাঁর সমর্থকদের জানান। ট্রাম্প অবশ্য মিথ্যা সংবাদের জন্য জয়ের কথা বলেননি, তথ্যসূত্র হিসেবে এদের প্রভাবের কথাই বলছিলেন। টুইটারের তাঁর ১ কোটির ওপরে অনুসারী রয়েছেন।ফেসবুক বা নকল ইন্টারনেট সাইট থেকে মিথ্যা খবর প্রচার নতুন কোনো ব্যাপার নয়। ইন্টারনেটের ব্যবসায়িক নিয়ম অনুযায়ী কোনো তথ্য নির্দিষ্ট সংখ্যায় শেয়ার হলে তাতে বিজ্ঞাপন জুড়ে দেওয়া হয় ও সাইটের মালিক তার জন্য মুনাফা সংগ্রহে সক্ষম হন। যত বেশি শেয়ার, তত বেশি মুনাফা। নিউইয়র্ক টাইমস-এর অনুসন্ধান অনুসারে, ট্রাম্পের বিরুদ্ধে বিক্ষোভে অংশ নিতে হিলারির পক্ষ থেকে বাস ভাড়া করে লোক পাঠানো হচ্ছে, এই মিথ্যা খবরটি রটায় অস্টিন, টেক্সাসের এক মার্কেটিং কোম্পানির মালিক এরিক টাকার। টুইটার অ্যাকাউন্টে তাঁকে অনুসরণ করে এমন লোকের সংখ্যা ছিল ৪০। বাসে করে লোক নেওয়ার খবরটি প্রকাশিত হওয়ার কয়েক ঘণ্টার মধ্যে টুইটারে তা শেয়ার করা হয় ১৬ হাজার আর ফেসবুকে সাড়ে ৩ লাখ বার।মিথ্যা ও উদ্দেশ্যমূলক সংবাদ যে নির্বাচনকে প্রভাবিত করে থাকতে পারে, তার একটি বিজ্ঞানসম্মত ব্যাখ্যা এসেছে বাজফিড নামক ওয়েবসাইটের বিশ্লেষণ থেকে। এতে দেখা যাচ্ছে, নির্বাচনী প্রচারণার প্রথম পর্যায়ে সিএনএন বা নিয়ইয়র্ক টাইমস-এর মতো নির্ভরশীল সংবাদমাধ্যমের খবর মিথ্যা খবরের চেয়ে অনেক বেশি ফেসবুকে বা টুইটারে শেয়ার করা হয়। কিন্তু নির্বাচনের আগের কয়েক দিন ঠিক উল্টোটা ঘটে। বাজফিড মোট ২০টি খবর বিশ্লেষণ করে দেখেছে এর ১৭টিই ডাহা মিথ্যা, যা সত্যি খবরের চেয়ে অনেক বেশি প্রচার পায়।মাত্র একজন লোক নিজের ব্যক্তিগত কম্পিউটার ব্যবহার করে কীভাবে মিথ্যা খবর ছড়াতে পারে, তার এক চমৎকার উদাহরণ দিয়েছে ওয়াশিংটন পোস্ট পত্রিকা। পল হর্নার নামে এক ব্যক্তি অনেক আগে থেকেই মিথ্যা খবর ছড়িয়ে অর্থ উপার্জনে বেশ সাফল্য পান। হর্নারের কোনো কোনো খবর গুগল নিউজ, সিএনএন ও ট্রাম্পের পুত্র এরিকের নজরে আসে। ওয়াশিংটন পোস্ট-এর কাছে হর্নার স্বীকার করেছেন, ফেসবুকের মাধ্যমে মিথ্যা খবর দিয়ে মাসে তিনি কম করে হলেও ১০ হাজার ডলার উপার্জন করে থাকেন।ডিসইনফরমেডিয়া নামের একটি প্রতিষ্ঠানের মালিক জাস্টিন কুলার ন্যাশনাল পাবলিক রেডিওকে বলেছেন, ফেসবুক ও অন্যান্য ইন্টারনেট মাধ্যমে মিথ্যা খবর বিলি করে তিনি কোনো কোনো মাসে ৩০ হাজার ডলার পর্যন্ত উপার্জন করে থাকেন।ফেসবুক ও গুগল অবশ্য বলেছে মিথ্যা খবরের মাধ্যমে যে পরিমাণ অর্থ উপার্জনের দাবি করা হচ্ছে, তা সত্য নয়। এই দুই সংস্থাই জানিয়েছে, মিথ্যা খবর নির্ণয়ের জন্য তারা বিশেষ ব্যবস্থা নিতে যাচ্ছে।ক্যাফেতে বসে আছে ছেলেটি। দেখতে আর দশজনের মতোই। এলোমেলো চুল-দাড়ি। তবে পোশাকে কেতাদুরস্ত। ছদ্মনাম গোরান। তবে এই তরুণ শুধুই ছাত্র নন, বিচিত্র সব ভুয়া খবরের স্রষ্টা! হেসে বললেন, ‘আমেরিকানরা আমাদের খবরগুলো পছন্দ করে। আর সে জন্য আমরা আয় করতে পারি। খবর সত্যি না মিথ্যা—কে খুঁজে দেখে?’চলে গেলেন ভারতের দক্ষিণাঞ্চলীয় রাজ্য তামিলনাড়ুর ছয়বারের মুখ্যমন্ত্রী জয়ললিতা জয়রাম (৬৮)। তিন মাস চিকিৎসাধীন থাকার পর গতকাল সোমবার স্থানীয় সময় রাত ১১টা ৩০ মিনিটে চেন্নাইয়ের অ্যাপোলো হাসপাতালে তিনি শেষনিশ্বাস ত্যাগ করেন।চলে গেলেন ভারতের দক্ষিণাঞ্চলীয় রাজ্য তামিলনাড়ুর ছয়বারের মুখ্যমন্ত্রী জয়ললিতা জয়রাম (৬৮)। তিন মাস চিকিৎসাধীন থাকার পর গতকাল সোমবার স্থানীয় সময় রাত ১১টা ৩০ মিনিটে চেন্নাইয়ের অ্যাপোলো হাসপাতালে তিনি শেষনিশ্বাস ত্যাগ করেন।চেন্নাইয়ের সব পথ ছিল অ্যাপোলোমুখী। গতকাল সকাল নাগাদই নেতারা বুঝে ফেলেন, তাঁদের ‘আম্মা’ জয়ললিতার সুস্থ হয়ে ফিরে আসাটা এখন নিতান্তই দৈবনির্ভর। এ অবস্থায় রাজ্যের শাসক দল এআইএডিএমকের বিধায়কেরা এখন উত্তরাধিকারের চিন্তায় মশগুল।হওয়ারই কথা। কারণ, ১৯৯১ সাল থেকে এ পর্যন্ত ছয়বারের মুখ্যমন্ত্রী জয়ললিতা সুস্থ থাকা অবস্থায় উত্তরাধিকারের প্রশ্নটির মীমাংসা করে যেতে পারেননি। কিন্তু তা করলেও যে প্রশ্ন গোটা দেশে উঠে গেছে, জয়ললিতাহীন তামিলনাড়ু এবং ভারতীয় রাজনীতির প্রবাহ কী রকম হবে।এআইএডিএমকের স্রষ্টা এম জি রামচন্দ্রনও তাঁর উত্তরাধিকার ঠিক করে যাননি। কাজেই তাঁর মৃত্যুর পর স্ত্রী জানকি রামচন্দ্রন মুখ্যমন্ত্রীর আসনে বসলেও অচিরেই দলের রাশ জয়ললিতারই হাতে চলে আসে। জয়ললিতার আকর্ষণ, ইংরেজি জ্ঞান, ক্ষুরধার রাজনৈতিক দূরদৃষ্টি এবং নেতৃত্ব দেওয়ার ক্ষমতার কাছে জানকি দ্রুত ম্লান হয়ে যান। দলের হাল সেই যে পুরোপুরি তাঁর হাতে চলে গেল, সেই থেকে আজ পর্যন্ত তা বিন্দুমাত্র ঢিলে হয়নি। দুর্নীতি ও আয়বহির্ভূত সম্পত্তি রাখার অভিযোগে দুবার দোষী প্রতিপন্ন হওয়ায় মুখ্যমন্ত্রিত্ব চলে গেলেও রাজ্যে তাঁর জনপ্রিয়তায় ভাটা পড়েনি। দুবারই জয়ললিতা অস্থায়ী মুখ্যমন্ত্রী হিসেবে বেছে নিয়েছিলেন বিশ্বস্ত অর্থমন্ত্রী পনিরসেলভামকে। গতকাল সোমবার দুপুরে দলের অধিকাংশ সদস্য অ্যাপোলো হাসপাতালে গিয়ে যখন জানতে পারেন, ‘আম্মার’ ফিরে আসার সম্ভাবনা প্রায় দূর অস্ত, তখন তাঁরা পনিরসেলভামকেই তাঁদের পরবর্তী নেতা হিসেবে বেছে নেওয়ার পক্ষে মত দেন।পনিরসেলভাম উত্তরাধিকারী হলেও এটা বলা যায়, তামিলনাড়ুর রাজনীতিতে একটা অনিশ্চিত যুগ সৃষ্টি হতে চলেছে।অনিশ্চয়তার একটা কারণ যদি হয় জয়ললিতাহীন এআইএডিএমকেতে গভীর শূন্যতা, দ্বিতীয় কারণটি তাহলে রাজ্যের প্রবল প্রতিদ্বন্দ্বী ডিএমকের প্রাণপুরুষ এম করুণানিধির অসুস্থতা। ৯২ বছরের করুণানিধিও এক সপ্তাহ ধরে চেন্নাইয়ের হাসপাতালে ভর্তি। তবে তিনি তাঁর উত্তরাধিকারের প্রশ্নটি অমীমাংসিত রেখে যাননি। দুই পুত্র স্ট্যালিন ও আলাগিরির মধ্যে ক্ষমতার যে লড়াই শুরু হয়েছিল, জীবদ্দশাতেই করুণানিধি তার মীমাংসা করে গেছেন। আলাগিরি দল থেকে বহিষ্কৃত। দলের ভার পুরোপুরি স্ট্যালিনের হাতে। সন্দেহ নেই, জয়ললিতাহীন এআইএডিএমকে-কে স্ট্যালিন তিষ্টোতে দেবেন না। বর্তমান বিধানসভায় জয়ললিতা ১৩৪টি আসন জিতলেও ডিএমকেরও রয়েছে ৯৮টি আসন।জয়ললিতা না থাকলে তাঁর দলও কতটা অটুট থাকবে, সেই প্রশ্নও প্রাসঙ্গিক। রাজ্যে যে শূন্যতার সৃষ্টি হবে, তার সুযোগ কংগ্রেস ও বিজেপি অবশ্যই নিতে চাইবে। জয়ললিতা তাঁর নিজের শর্তে কেন্দ্রীয় রাজনীতিতে যেভাবে এত দিন প্রভাব খাটিয়ে এসেছেন, পরবর্তী নেতা পনিরসেলভাম সেই দক্ষতা কতটা পালন করতে পারবেন, সেই প্রশ্নও বড় হয়ে উঠছে।চীন নিয়ে আবার ক্ষোভ ঝাড়লেন হবু মার্কিন প্রেসিডেন্ট ডোনাল্ড ট্রাম্প। দীর্ঘদিনের রীতি ভেঙে তাইওয়ানের প্রেসিডেন্টের সঙ্গে ফোনালাপের রেশ কাটতে না কাটতেই এবার টুইটারে চীনের মুদ্রানীতি ও দক্ষিণ চীন সাগরে অবস্থান নিয়ে সমালোচনায় মুখর হলেন তিনি।গতকাল সোমবার ট্রাম্প টুইট করেন, ‘চীন কি নিজেদের মুদ্রার মান কমানোর ব্যাপারে আমাদের জানিয়েছে? এর ফলে আমাদের বাণিজ্যিক প্রতিষ্ঠানগুলোর জন্য প্রতিযোগিতা করা কষ্টসাধ্য হয়ে যাচ্ছে।’ ট্রাম্প আরও বলেন, চীন আমেরিকার পণ্যের ওপর অনেক বেশি করের বোঝা চাপাচ্ছে। অথচ আমেরিকা তা করছে না।ট্রাম্পের মতে, মুদ্রার মান কমানোর ফলে চীনের রপ্তানিকারকেরা সুবিধা পাবেন। আর মার্কিন কোম্পানিগুলো প্রতিযোগিতায় পিছিয়ে পড়বে। এর কিছুক্ষণ পর ট্রাম্প আবার টুইট করে বলেন, ‘আমরা কি দক্ষিণ চীন সাগরে বিশাল সামরিক কাঠামো নির্মাণের জন্য তাদের অর্থ দিই? আমরা মনে হয়, না।’নির্বাচনী প্রচারণার সময়ও চীনের মুদ্রার মান কমানো নিয়ে সমালোচনা করেছিলেন ট্রাম্প। গত মে মাসে এক নির্বাচনী সমাবেশে ট্রাম্প বলেছিলেন, বাণিজ্য নীতি ও নিজেদের মুদ্রার মান কমানোর মাধ্যমে চীন যুক্তরাষ্ট্রকে ‘ধর্ষণ’ করছে।এদিকে বার্তা সংস্থা রয়টার্স জানিয়েছে, চীন গতকাল বলেছে, যুক্তরাষ্ট্রের হবু প্রেসিডেন্ট ডোনাল্ড ট্রাম্প ও সহযোগীরা তাইওয়ানের নেতা সাই ইং-ওয়েনের সঙ্গে তাঁর ফোনালাপের ব্যাপারে বেইজিংয়ের অবস্থান সম্পর্কে স্পষ্ট ধারণা পেয়েছেন। বেইজিংয়ে এক নিয়মিত সংবাদ সম্মেলনে পররাষ্ট্র মন্ত্রণালয়ের মুখপাত্র লু কাং এ কথা বলেছেন।কীভাবে ট্রাম্প ও তাঁর সহযোগীদের স্পষ্ট ধারণা দেওয়া হয়েছে, সেটা বিস্তারিত বলেননি কাং। তাইওয়ানের প্রেসিডেন্ট সাইয়ের সঙ্গে ট্রাম্প গত শুক্রবার টেলিফোনে কথা বলেন। মার্কিন রীতি অনুযায়ী তাইওয়ানের নেতার সঙ্গে প্রেসিডেন্টের সরাসরি আলাপ করাটা অস্বাভাবিক। কারণ, তাঁদের মধ্যে আনুষ্ঠানিক কূটনৈতিক সম্পর্ক কয়েক দশক ধরেই বন্ধ আছে। তাইওয়ানকে নিজেদের দেশের অংশ মনে করে চীন। যুক্তরাষ্ট্রও একক চীন নীতির সমর্থক। তাই ট্রাম্পের ওই আচরণে স্পষ্টত অসন্তুষ্ট হয়েছে বেইজিং।গত সপ্তাহে তাইওয়ানের প্রেসিডেন্টের সঙ্গে প্রথা ভেঙে কথা বলেন ট্রাম্প। ১৯৭৯ সালের পর থেকে কোনো মার্কিন প্রেসিডেন্ট এটা করেননি।চীন নিয়ে আবার ক্ষোভ ঝাড়লেন হবু মার্কিন প্রেসিডেন্ট ডোনাল্ড ট্রাম্প। দীর্ঘদিনের রীতি ভেঙে তাইওয়ানের প্রেসিডেন্টের সঙ্গে ফোনালাপের রেশ কাটতে না কাটতেই এবার টুইটারে চীনের মুদ্রানীতি ও দক্ষিণ চীন সাগরে অবস্থান নিয়ে সমালোচনায় মুখর হলেন তিনি।গতকাল সোমবার ট্রাম্প টুইট করেন, ‘চীন কি নিজেদের মুদ্রার মান কমানোর ব্যাপারে আমাদের জানিয়েছে? এর ফলে আমাদের বাণিজ্যিক প্রতিষ্ঠানগুলোর জন্য প্রতিযোগিতা করা কষ্টসাধ্য হয়ে যাচ্ছে।’ ট্রাম্প আরও বলেন, চীন আমেরিকার পণ্যের ওপর অনেক বেশি করের বোঝা চাপাচ্ছে। অথচ আমেরিকা তা করছে না।ট্রাম্পের মতে, মুদ্রার মান কমানোর ফলে চীনের রপ্তানিকারকেরা সুবিধা পাবেন। আর মার্কিন কোম্পানিগুলো প্রতিযোগিতায় পিছিয়ে পড়বে। এর কিছুক্ষণ পর ট্রাম্প আবার টুইট করে বলেন, ‘আমরা কি দক্ষিণ চীন সাগরে বিশাল সামরিক কাঠামো নির্মাণের জন্য তাদের অর্থ দিই? আমরা মনে হয়, না।’নির্বাচনী প্রচারণার সময়ও চীনের মুদ্রার মান কমানো নিয়ে সমালোচনা করেছিলেন ট্রাম্প। গত মে মাসে এক নির্বাচনী সমাবেশে ট্রাম্প বলেছিলেন, বাণিজ্য নীতি ও নিজেদের মুদ্রার মান কমানোর মাধ্যমে চীন যুক্তরাষ্ট্রকে ‘ধর্ষণ’ করছে।এদিকে বার্তা সংস্থা রয়টার্স জানিয়েছে, চীন গতকাল বলেছে, যুক্তরাষ্ট্রের হবু প্রেসিডেন্ট ডোনাল্ড ট্রাম্প ও সহযোগীরা তাইওয়ানের নেতা সাই ইং-ওয়েনের সঙ্গে তাঁর ফোনালাপের ব্যাপারে বেইজিংয়ের অবস্থান সম্পর্কে স্পষ্ট ধারণা পেয়েছেন। বেইজিংয়ে এক নিয়মিত সংবাদ সম্মেলনে পররাষ্ট্র মন্ত্রণালয়ের মুখপাত্র লু কাং এ কথা বলেছেন।কীভাবে ট্রাম্প ও তাঁর সহযোগীদের স্পষ্ট ধারণা দেওয়া হয়েছে, সেটা বিস্তারিত বলেননি কাং। তাইওয়ানের প্রেসিডেন্ট সাইয়ের সঙ্গে ট্রাম্প গত শুক্রবার টেলিফোনে কথা বলেন। মার্কিন রীতি অনুযায়ী তাইওয়ানের নেতার সঙ্গে প্রেসিডেন্টের সরাসরি আলাপ করাটা অস্বাভাবিক। কারণ, তাঁদের মধ্যে আনুষ্ঠানিক কূটনৈতিক সম্পর্ক কয়েক দশক ধরেই বন্ধ আছে। তাইওয়ানকে নিজেদের দেশের অংশ মনে করে চীন। যুক্তরাষ্ট্রও একক চীন নীতির সমর্থক। তাই ট্রাম্পের ওই আচরণে স্পষ্টত অসন্তুষ্ট হয়েছে বেইজিং।গত সপ্তাহে তাইওয়ানের প্রেসিডেন্টের সঙ্গে প্রথা ভেঙে কথা বলেন ট্রাম্প। ১৯৭৯ সালের পর থেকে কোনো মার্কিন প্রেসিডেন্ট এটা করেননি।পাকিস্তানের করাচিতে গতকাল সোমবার একটি চার তারকা হোটেলে অগ্নিকাণ্ডের ঘটনায় ১১ জন নিহত হয়েছেন। আহত হয়েছেন আরও ৭৫ জন। ধারণা করা হচ্ছে, হতাহত ব্যক্তিদের মধ্যে বিদেশি নাগরিকেরাও রয়েছেন।ইতালির প্রধানমন্ত্রী মাত্তেও রেনজি গতকাল সোমবার পদত্যাগের সিদ্ধান্ত নিয়েছেন। দেশটিতে সংবিধান সংস্কার প্রশ্নে আগের দিন অনুষ্ঠিত গণভোটে ‘না’ ভোট জয়ী হয়েছে। রেনজি আগেই বলেছিলেন, এমন ফলাফল হলে পদ ছাড়বেন।ইউরো অঞ্চলের তৃতীয় বৃহত্তম অর্থনীতির দেশটি স্পষ্টত রাজনৈতিক সংকটের দিকে এগিয়ে যাচ্ছে। মাত্র আড়াই বছর দায়িত্ব পালনের পরই প্রধানমন্ত্রী রেনজির সরে যাওয়ার সিদ্ধান্ত ইউরোপীয় ইউনিয়নকেও (ইইউ) জোরালো ধাক্কা দিল। পশ্চিমা বিশ্বে প্রতিষ্ঠানবিরোধী জনমত শক্তিশালী হওয়ার এটি আরেকটি দৃষ্টান্ত।রেনজির পদত্যাগের পর ইতালিতে আগামী বছর আগাম নির্বাচনের সম্ভাবনা দেখা দিয়েছে। ধারণা করা হচ্ছে, ইইউ-বিরোধী কোনো দলই ওই নির্বাচনে জয়ী হয়ে ক্ষমতায় আসবে। কারণ, এবারের গণভোটে তারাই ‘না’ ভোটের পক্ষে জোরেশোরে প্রচার চালিয়েছিল। ‘পরাজয়ের পূর্ণ দায়’ নিয়ে রেনজির গতকালই প্রেসিডেন্ট সের্জিও মাতারেল্লার কাছে পদত্যাগপত্র জমা দেওয়ার কথা। রেনজি বলেন, ‘উত্তরসূরিকে আমি হাসিমুখে আলিঙ্গন করব, যিনিই হোন না কেন।’গণভোটের ফলাফল অনুযায়ী ৫৯ দশমিক ১ শতাংশ ভোট পেয়ে ‘না’ জয়ী হয়েছে। ভোটার উপস্থিতি ছিল প্রায় ৭০ শতাংশ। প্রেসিডেন্ট মাতারেল্লা নতুন প্রধানমন্ত্রীর নাম ঘোষণার আগে রাজনৈতিক দলগুলোর সঙ্গে আলোচনা করবেন। প্রধানমন্ত্রী নিয়োগের পরিবর্তে তিনি নতুন করে সাধারণ নির্বাচনের ঘোষণাও দিতে পারেন।বিবিসি লিখেছে, রেনজির রাজনৈতিক ভবিষ্যৎ অনিশ্চিত হয়ে পড়ল। তিনি ইতালির রাজনৈতিক ব্যবস্থায় পরিবর্তন আনতে চেয়েছিলেন। কেন্দ্রীয় সরকারকে আরও শক্তিশালী করতে পার্লামেন্টের উচ্চকক্ষ সিনেটের ক্ষমতা কমিয়ে দেওয়ার প্রস্তাব করেছিলেন।ইউরোপীয় ইউনিয়ন (ইইউ) থেকে বেরিয়ে যাওয়ার (ব্রেক্সিট) প্রক্রিয়া শুরু করতে পার্লামেন্টের অনুমোদন প্রশ্নে দায়ের করা মামলার আপিল শুনানি শুরু হয়েছে যুক্তরাজ্যের সর্বোচ্চ আদালতে। গতকাল সোমবার শুরু হওয়া এ শুনানি পরিচালনা করছেন সুপ্রিম কোর্টের ১১ জন বিচারপতি। চার দিনের শুনানি শেষে আগামী জানুয়ারি মাসে মামলার রায় ঘোষিত হবে বলে আশা করা হচ্ছে।নিউজিল্যান্ডের প্রধানমন্ত্রী জন কি গতকাল সোমবার ব্যক্তিগত কারণে আকস্মিক পদত্যাগের ঘোষণা দিয়েছেন। আট বছর দায়িত্ব পালন করে তিনি বেশ জনপ্রিয়তা পেয়েছেন। পদত্যাগ প্রসঙ্গে বলেছেন, এটা তাঁর জীবনের সবচেয়ে কঠিন সিদ্ধান্ত ছিল। ভবিষ্যতে কী করবেন, সেটা জানেন না। তবে আগামী বছর অনুষ্ঠেয় নির্বাচনে প্রতিদ্বন্দ্বিতা থেকে বিরত থাকবেন। আপাতত উপপ্রধানমন্ত্রী বিল ইংলিশ দায়িত্ব সামলাবেন। এরপর ন্যাশনাল পার্টি অভ্যন্তরীণভাবে নিজেদের নতুন নেতা বাছাই করবে।সাহিত্যে এ বছর নোবেলজয়ী কিংবদন্তিপ্রতিম মার্কিন গীতিকার ও সংগীতশিল্পী বব ডিলান এই পুরস্কার বিতরণ অনুষ্ঠানে পড়ে শোনানোর জন্য বক্তৃতা লিখে পাঠিয়েছেন। চলতি সপ্তাহে অনুষ্ঠেয় এ পুরস্কার বিতরণীতে যোগ দিচ্ছেন না তিনি। নোবেল ফাউন্ডেশন গতকাল সোমবার এ খবর জানিয়েছে। গানের সুরে কয়েক প্রজন্মের সংগীতপ্রেমীদের মনমাতানো ৭৫ বছর বয়সী এই সংগীতশিল্পীকে গত অক্টোবরে সাহিত্যে নোবেলজয়ী হিসেবে ঘোষণা করা হলেও এ খবরে তেমন কোনো সাড়া দেননি তিনি। গতকাল এক বিবৃতিতে নোবেল ফাউন্ডেশন বলেছে, পুরস্কার বিতরণ অনুষ্ঠানে আসছেন না এই সংগীতশিল্পী। সুইডেনের রাজধানী স্টকহোমে ১০ ডিসেম্বর বিজয়ীদের হাতে জমকালো অনুষ্ঠানের মাধ্যমে নোবেল পুরস্কার তুলে দেওয়ার কথা। চীন তার বৈরী প্রতিবেশী ভারতের প্রতি তাদের মধ্যকার সীমান্ত নিয়ে চলা বিরোধ জটিল হয়, এমন কিছু না করার আহ্বান জানিয়েছে। ভারতনিয়ন্ত্রিত স্পর্শকাতর একটি সীমান্ত এলাকায় নির্বাসিত একজন জ্যেষ্ঠ তিব্বতি ধর্মীয় নেতার সফরের পর গতকাল সোমবার বেইজিং এ আহ্বান জানাল। এলাকাটি নিজের বলে দাবি করে থাকে চীন। ২০০০ সালে নির্বাসিত হয়ে ভারত চলে যাওয়া তিব্বতিদের তৃতীয় জ্যেষ্ঠ ধর্মীয় নেতা কর্মপা লামা গত সপ্তাহে ভারতের অরুণাচল প্রদেশ রাজ্যের তাবাং সীমান্ত এলাকা পরিদর্শন করেন। হিমালয় পর্বতমালার কাছে ভারতের উত্তর-পূর্বাঞ্চলীয় একটি দুর্গম এলাকা এটি।দুই মেয়ে ও এক ছেলে নিয়ে কড়াইল বস্তির পুড়ে যাওয়া ঘরের পাশে বসে ছিলেন ফরহাদ ও তাঁর স্ত্রী অরুনা বেগম। ফরহাদ রাজমিস্ত্রির জোগালি আর অরুনা বাসাবাড়িতে রান্না করেন। একমাত্র ছেলে মহাখালীর একটি স্কুলে চতুর্থ শ্রেণিতে পড়ে। ফরহাদ প্রথম আলোকে বলেন, চার বছর আগে গ্রাম থেকে এসে তিনি পরিবার নিয়ে এই বস্তিতে ওঠেন। স্বামী-স্ত্রী দুজনের আয়ে সংসার চালিয়ে কিছু টাকা সঞ্চয়ও করেছিলেন তাঁরা। এভাবে প্রায় ৪০ হাজার টাকা রেখেছিলেন বিছানার তোশকের ভেতর। গ্রামের বাড়ি শেরপুর জেলায় একটি ঘর বানানোর স্বপ্ন ছিল তাঁদের। আগুনে সেই তোশকসহ ঘরের সবকিছুই পুড়ে গেছে। ঘরের সঙ্গে পুড়ে গেছে তাঁদের স্বপ্নও।সিটি করপোরেশনে যুক্ত হয়েও সব সুবিধা পাচ্ছেন না কামরাঙ্গীরচরবাসী। এলাকার তিনটি ওয়ার্ডেই যত্রতত্র পড়ে থাকে আবর্জনা। সব সড়কে বাতি নেই। পুরো কামরাঙ্গীরচরেই তীব্র গ্যাস-সংকট। দিনদুপুরেও সেখানে মশার উপদ্রব তীব্র। বাসিন্দারা বলছেন, গরিব এলাকা বলে তাঁরা অবহেলিত।গোপালগঞ্জের কাশিয়ানী উপজেলা ছাত্রলীগের সাধারণ সম্পাদকসহ চারজনকে গতকাল গ্রেপ্তার করেছে পুলিশ। তাঁরা দীর্ঘদিন ধরে ছিনতাই করতেন বলে পুলিশের দাবি। শীত এলে বিদ্যুতের ব্যবহার কমে যাওয়ায় চাহিদাও কমে যায়। কিন্তু এবার নগরীর বিভিন্ন স্থানে দীর্ঘ সময় বিদ্যুৎ থাকছে না। বৈদ্যুতিক কেভি লাইন, সাবস্টেশন ইত্যাদি ক্ষেত্রে সংরক্ষণ ও রক্ষণাবেক্ষণ কাজের জন্য বিতরণব্যবস্থা বন্ধ করে রাখায় এই অবস্থার সৃষ্টি হচ্ছে বলে ঢাকা বিদ্যুৎ বিতরণ কোম্পানি (ডিপিডিসি) জানিয়েছে। তবে দুর্ঘটনার (ব্রেকডাউন) কারণেও নগরীর কোথাও কোথাও বিদ্যুৎ চলে যাচ্ছে।অস্ত্র ও মাদক ব্যবসার সঙ্গে জড়িত অভিযোগে পাঁচজনকে আটক করেছে র‍্যাব। আটক ব্যক্তিরা হলেন রুবেল শেখ, সোহেল মোল্লা, বাহেস শেখ, আব্বাস মিয়া ও আরিফুল ইসলাম। তাঁদের কাছ থেকে আগ্নেয়াস্ত্র ও অস্ত্র পাচারে ব্যবহৃত গাড়ি উদ্ধার করা হয়েছে।ঢাকা মেডিকেল কলেজ হাসপাতাল এখন ছেয়ে গেছে নির্বাচনী পোস্টারে। বাংলাদেশ নার্সেস অ্যাসোসিয়েশনের (বিএনএ) নির্বাচনের ছোট-বড় নানা পোস্টার ওয়ার্ড থেকে শুরু করে প্রায় সবখানেই সাঁটানো।হাজারীবাগে মোহনা আক্তার (১৬) নামের এক স্কুলছাত্রীর অস্বাভাবিক মৃত্যু হয়েছে। গতকাল সোমবার সন্ধ্যায় বাড্ডা নগর লেনের একটি বাসা থেকে তার মরদেহ উদ্ধার করা হয়।মোটরসাইকেলে করে শহরে ঘুরতে বেরিয়েছিলেন দুই তরুণ-তরুণী। গণভবনের কোনায় মিরপুর সড়কে ওঠার সময়ই বাসের ধাক্কা। ছিটকে পড়েন দুজন। মৃত্যু হয়েছে মেয়েটির আর ছেলেটি এখনো শঙ্কায়।হজরত শাহজালাল আন্তর্জাতিক বিমানবন্দরে বিদেশি মুদ্রাসহ এক যাত্রীকে আটক করেছেন শুল্ক গোয়েন্দারা। গতকাল সোমবার সকালে বোর্ডিং ব্রিজে তাঁকে আটক করা হয়। আটক নওশের রায়হানের (৩৪) হাতব্যাগ থেকে ১৮ লাখ টাকার সমপরিমাণ বিদেশি মুদ্রা জব্দ করা হয়।ঢাকা শহরের পার্ক ও খেলার মাঠগুলো ‘দানব ও রাক্ষসেরা’ খেয়ে শেষ পর্যা​েয় নিয়ে গেছে বলে মন্তব্য করেছেন ঢাকা দক্ষিণ সিটি করপোরেশনের (ডিএসসিসি) মেয়র মোহাম্মদ সাঈদ খোকন।সেন্ট্রাল হাসপাতাল লিমিটেডের ২০৬তম পরিচালনা পর্ষদের সভা গত ২৯ নভেম্বর অনুষ্ঠিত হয়েছে। সভায় সর্বসম্মতিক্রমে অধ্যাপক মতিওর রহমানকে চেয়ারম্যান ও ব্যবস্থাপনা পরিচালক নির্বাচিত করা হয়েছে। বিজ্ঞপ্তি।সায়েদাবাদ বাসস্ট্যান্ড ও রামপুরা এলাকায় বাস দুর্ঘটনায় গতকাল সোমবার দুই ব্যক্তি মারা গেছেন। তাঁরা হলেন রুকু রহমান (২৫) ও দানেশ (৬০)। বেলা সাড়ে ১১টার দিকে রামপুরার টিভি ভবনের সামনের সড়কে একটি মিনিবাস উল্টে যায়। এতে বাসে থাকা দানেশ গুরুতর আহত হন। তাঁকে ঢাকা মেডিকেল কলেজ হাসপাতালে নেওয়া হলে কর্তব্যরত চিকিৎসক মৃত ঘোষণা করেন। দানেশের গ্রামের বাড়ি কিশোরগঞ্জের কটিয়াদী। এ ছাড়া  সায়েদাবাদ বাস টার্মিনাল এলাকায় বাসের চাপায় গুরুতর আহত হন রুকু। বেলা দেড়টার দিকে দুই যুবক তাঁকে ঢাকা মেডিকেল কলেজ হাসপাতালে নিয়ে আসেন। যুবকদের একজন মো. তারেক বলেন, সুরমা পরিবহনের একটি বাস রুকুকে ধাক্কা দিয়েছিল।মহান বিজয় দিবস উপলক্ষে শিশুকানন সংগঠন শিশুদের জন্য চিত্রাঙ্কন প্রতিযোগিতার আয়োজন করেছে। বিষয় উন্মুক্ত। বয়স: ক বিভাগ ৩ থেকে ৮ বছর, খ বিভাগ ৯ থেকে ১১ এবং গ বিভাগ ১২ থেকে ১৪ বছর। আবেদনের শেষ তারিখ ১৫ ডিসেম্বর। যোগাযোগ: শুক্র ও শনি সকাল ১০টা থেকে বিকেল ৫টা, অন্যান্য দিন বিকেল ৫টা। ৬/৯, শহীদ সলিমুল্লাহ রোড (চতুর্থ তলা), মোহাম্মদপুর, ঢাকা-১২০৭। বিজ্ঞপ্তি।নেত্রকোনার কেন্দুয়া উপজেলায় সপ্তম শ্রেণির ছাত্রীকে যৌন হয়রানির দায়ে ট্রিপন মিয়া (১৯) নামের এক তরুণকে ছয় মাসের কারাদণ্ড দেওয়া হয়েছে। আজ মঙ্গলবার সন্ধ্যায় নির্বাহী হাকিম ও উপজেলা নির্বাহী কর্মকর্তা (ইউএনও) মুহাম্মদ মুতাসিমুল ইসলামের নেতৃত্বে ভ্রাম্যমাণ আদালত তাঁকে এ সাজা দেন।চা বিক্রেতা থেকে মুখ্যমন্ত্রী! গতকাল সোমবার ভারতের দক্ষিণাঞ্চলীয় রাজ্য তামিলনাড়ুর ছয়বারের মুখ্যমন্ত্রী জয়ললিতা জয়রামের মৃত্যুর পরপরই নতুন মুখ্যমন্ত্রী হিসেবে শপথ নিয়েছেন পনিরসেলভাম। তিনি এক সময় চা বিক্রি করতেন।ভারতে অবশ্য এমন ঘটনা নতুন নয়। দেশটির প্রধানমন্ত্রী নরেন্দ্র মোদিই তো ছোটবেলায় চা বিক্রি করতেন। তারপর রাজনীতিতে প্রবেশ। সেখান থেকে গুজরাটের মুখ্যমন্ত্রী। পরে একেবারে দেশের প্রধানমন্ত্রী হয়ে গেলেন।আজ মঙ্গলবার হিন্দুস্তান টাইমসের এক প্রতিবেদনে বলা হয়েছে, তামিলনাড়ুর ১৯তম মুখ্যমন্ত্রী হিসেবে শপথ নেওয়া অল ইন্ডিয়া আন্না দ্রাবিড় মুনেত্রা কাজাগামের (এআইএডিএমকে) নতুন নেতা পনিরসেলভাম ১৯৭০ সালে চা বিক্রি করা শুরু করেন।প্রতিবেদনে বলা হয়, পনিরসেলভামের জন্ম তামিলনাড়ুর থেনি জেলার পেরিয়াকুলাম শহরে। তিনি থেভর সম্প্রদায়ের সদস্য। ১৯৭০ সালে বন্ধু বিজয়ানের সঙ্গে যৌথভাবে পিভি ক্যানটিন নামে একটি চায়ের দোকানের ব্যবসা শুরু করেন তিনি। ১০ বছর চা বিক্রির ব্যবসা চালানোর পর ভাই রাজার হাতে দোকানটি ছেড়ে দেন। ভাই রাজার মেয়ে রোজি দুর্ঘটনায় নিহত হওয়ার পর পিভি ক্যানটিনের নতুন নাম হয় রোজি ক্যানটিন। এখনো এই ক্যানটিনে চা বিক্রি করা হয়।৬৫ বছর বয়সী পনিরসেলভামের রাজনৈতিক জীবন শুরু হয় ১৯৯৬ সালে। তখন তিনি পেরিয়াকুলাম পৌরসভার চেয়ারম্যান নির্বাচিত হন।২০০১ সালে সুপ্রিম কোর্টের নির্দেশে জয়ললিতাকে মুখ্যমন্ত্রীর পদ থেকে পদত্যাগ করতে হয়। তখন মুখ্যমন্ত্রীর দায়িত্ব পালন করেছিলেন এই চা বিক্রেতা পনিরসেলভাম। ২০১৪ সালে এক মামলায় কারাগারে যেতে হয় জয়ললিতাকে। তখনো রাজ্যের মুখ্যমন্ত্রীর ভার নিয়েছিলেন পনিরসেলভাম।জয়ললিতার মৃত্যুর খবর নিশ্চিত হওয়ার পর তাঁর দল এআইএডিএমকে নতুন নেতা হিসেবে সেই পনিরসেলভামকে নির্বাচিত করে।একটি মন্ত্রণালয়ে একই পরিবারের ৪৮ জন চাকরি করেন! এর মধ্যে আবার একই হাসপাতালে চাকরি করছেন বেশ কয়েকজন। এক অভিযোগের পরিপ্রেক্ষিতে এ ব্যাপারে তদন্তের প্রতিশ্রুতি দিয়েছে সংশ্লিষ্ট কর্তৃপক্ষ। এ ঘটনা পাকিস্তানের সিন্ধু প্রদেশের।প্রধানমন্ত্রীর বিশেষ সহকারী মাহবুবুল হক শাকিলের মৃত্যুর ঘটনায় রাজধানীর গুলশান–২ নম্বরে সামদাদো নামের একটি জাপানি রেস্তোরাঁ সাময়িক বন্ধ করে দিয়েছে পুলিশ। আর এ ঘটনায় রেস্তোরাঁর ব্যবস্থাপকসহ সাতজনকে জিজ্ঞাসাবাদের জন্য নিয়ে গেছে পুলিশ। তাঁর মরদেহ বারডেমের হিমঘরে নেওয়া হয়েছে।ঘটনাস্থলে গিয়ে দেখা যায়, বিপুলসংখ্যক পুলিশ মোতায়েন রয়েছে। সন্ধ্যা ছয়টার দিকে শাকিলের মরদেহ বারডেমের হিমঘরে নিয়ে যাওয়া হয়। আলামত যেন নষ্ট না হয়, সে জন্য সন্ধ্যা সাড়ে ছয়টার পর থেকেই রেস্তোরাঁটি বন্ধ করে দেওয়া হয়েছে। তবে ইতিমধ্যে পুলিশের ক্রাইম সিন ইউনিট আলামত সংগ্রহ করেছে।জানতে চাইলে গুলশান থানার কর্তব্যরত কর্মকর্তা খালেদুর রহমান বলেন, ‘রেস্তোরাঁর কর্মকাণ্ড আপাতত বন্ধ রয়েছে। জিজ্ঞাসাবাদের জন্য আটক করে কাউকে থানায় আনা হয়নি।’ তবে প্রত্যক্ষদর্শীরা জানান, প্রথমে রেস্তোরাঁর ছয়জন কর্মী এবং পরে ব্যবস্থাপককে নিয়ে যায় পুলিশ।আজ মঙ্গলবার বিকেলের দিকে ওই রেস্তোরাঁর সামনে বিদ্যুৎ ও জ্বালানি প্রতিমন্ত্রী নসরুল হামিদ সাংবাদিকদের বলেন, শাকিলের মরদেহ বারডেমের হিমঘরে রাখা হয়েছে। আগামীকাল বুধবার তাঁর ময়নাতদন্ত করা হতে পারে। পরে বেলা ১১টার দিকে ঢাকা বিশ্ববিদ্যালয়ের কেন্দ্রীয় মসজিদে তাঁর প্রথম জানাজা হবে। সেখান থেকে মরদেহ তাঁর বাড়ি ময়মনসিংহের বাঘমারায় নেওয়া হবে। সেখানে দ্বিতীয় জানাজা শেষে পারিবারিক কবরস্থানে তাঁর মরদেহ দাফন করা হবে।২০১৫-১৬ অর্থবছরে বিদেশে কর্মী পাঠানোর হার ৪৮ শতাংশ বেড়েছে। তবে একই সময়ে রেমিট্যান্স (প্রবাসী আয়) কমেছে ২ দশমিক ৫০ শতাংশ। বিদেশ থেকে লোকজন হুন্ডি করে টাকা পাঠানোর কারণে রেমিট্যান্স কমেছে।টি-টোয়েন্টিটা তাঁদেরই ক্রিকেট। বিশ্বজুড়ে লিগগুলোতে ওয়েস্ট ইন্ডিয়ান খেলোয়াড়দের জয়জয়কার। বিপিএলে আজকের দিনটি তো প্রায় নিজেদের করে নিলেন তাঁরা। প্রথম ম্যাচে ড্যারেন স্যামি অবিশ্বাস্যভাবে রাজশাহীকে তুলে নিলেন দ্বিতীয় কোয়ালিফায়ারে। পরের ম্যাচে আলো ছড়ালেন আন্দ্রে রাসেল ও ডোয়াইন ব্রাভো। খুলনা টাইটানসের বিপক্ষে গত ম্যাচে এই দুজন খেলেননি। ঢাকা ডায়নামাইটসও হেরে গিয়েছিল বাজেভাবে। অবশ্য ঢাকার ম্যাচটা জেতার জন্য খুব একটা ব্যাকুলও ছিল না। কিন্তু আজ আর কোনো ‘খাতির’ হলো না খুলনার।নির্বাচন কমিশন নিয়ে আলোচনা শুরু করবেন জেনে রাষ্ট্রপতিকে ধন্যবাদ জানিয়েছেন বিএনপির মহাসচিব মির্জা ফখরুল ইসলাম আলমগীর। তিনি বলেন, ‘রাষ্ট্রপতির প্রেস সেক্রেটারি আজ মঙ্গলবার দুপুরে বলেছেন, তিনি বিদেশ থেকে ফিরে আসার পরেই রাজনৈতিক দলগুলোর সঙ্গে নির্বাচন কমিশন নিয়ে আলোচনা শুরু করবেন। ধন্যবাদ তাঁকে।’রাজধানীর বনানী এলাকা থেকে একসঙ্গে চার তরুণ নিখোঁজ হয়েছেন। বৃহস্পতিবার হঠাৎ নিখোঁজ হয়ে যাওয়ার এই ঘটনাকে গুরুত্বের সঙ্গে দেখছেন আইনশৃঙ্খলা রক্ষাকারী বাহিনীর কর্মকর্তারা। জঙ্গিবাদে যুক্ত হতে এই তরুণেরা ঘর ছেড়েছেন কি না, তা খতিয়ে দেখছে পুলিশ।তবে নিখোঁজ চারজনের মধ্যে তিনজনের অভিভাবকেরা বলছেন, তাঁদের সন্তানেরা খুব সাধারণ পর্যায়ে ধর্ম-কর্ম করতেন, শুক্রবার মসজিদে যেতেন। সন্দেহ করার মতো কিছু চোখে পড়েনি।নিখোঁজ চারজন হলেন সাফায়াত হোসেন, জাইন হোসেন খান (পাভেল), মেহেদি হাওলাদার ও মো. সুজন। তাঁদের বয়স ২০ থেকে ২৫ বছরের মধ্যে। তাঁদের মধ্যে সাফায়াত ও জাইন নর্থ সাউথ বিশ্ববিদ্যালয়ের ছাত্র। মেহেদি বরিশালের বিএম কলেজের ছাত্র। আর সুজন ড্যাফোডিল থেকে তথ্যপ্রযুক্তিতে কোর্স করে একটি প্রতিষ্ঠানে কাজ করতেন।১ ডিসেম্বর চারজন নিখোঁজ হন। পাঁচ দিনেও তাঁদের কোনো খোঁজ পাওয়া যায়নি। এই ঘটনায় বনানী থানায় দুটি সাধারণ ডায়েরি (জিডি) হয়েছে। সাফায়েত, জাইন ও সুজনের নিখোঁজের বিষয়ে একটি জিডি করেছেন জাইনের বাবা ইসমাইল হোসেন খান। আরেকটি জিডি করেছেন মেহেদির চাচা মাহাবুব তালুকদার।জিডি দুটির তদন্ত কর্মকর্তা বনানী থানার উপপরিদর্শক (এসআই) সোহেল রানা গতকাল প্রথম আলোকে বলেন, সর্বশেষ গত বৃহস্পতিবার (১ ডিসেম্বর) সন্ধ্যায় বনানী কাঁচাবাজার এলাকার নর্দান ক্যাফে রেস্তোরাঁয় চার তরুণকে একত্রে দেখা গিয়েছিল। এরপর থেকেই তাঁরা নিখোঁজ। ওই এলাকা থেকেই একই সময়ে তাঁদের মুঠোফোনগুলো বন্ধ হয়ে যায়। তাঁদের খোঁজাখুঁজি চলছে।এর আগে গত বছরের ডিসেম্বর থেকে চলতি বছরের মার্চ পর্যন্ত কয়েক দফায় ঢাকার বেশ কয়েকজন তরুণ নিখোঁজ হয়েছিলেন। ১ জুলাই গুলশানে জঙ্গি হামলার পর জানা গেল, ওই সব তরুণ জঙ্গিবাদে উদ্বুদ্ধ হয়ে ঘর ছেড়েছিলেন। পরে জঙ্গি হামলায় অংশ নিয়ে বা পুলিশ-র‍্যাবের বিভিন্ন অভিযানে অনেকে নিহত হয়েছেন। গত কয়েক মাস জঙ্গি তৎপরতা অনেকটাই স্তিমিত। পুলিশ বলছে, পরিস্থিতি নিয়ন্ত্রণে। এরই মধ্যে আবার একসঙ্গে চার তরুণ নিখোঁজের ঘটনা সংশ্লিষ্ট সবাইকে ভাবিয়ে তুলেছে।তবে জাইন হোসেনের বাবা ইসমাইল হোসেন খান গতকাল প্রথম আলোকে বলেন, ‘জাইন তো নামাজ পড়ে না। শুক্রবার আমি জোর করে মসজিদে জুমার নামাজের জন্য পাঠাতাম। তা ছাড়া ও কখনো বাসার বাইরে গিয়ে কোথাও দুই রাতের বেশি থাকতে পারে না। ও খুবই খুঁতখুঁতে, খাবারদাবারের বিষয়েও শুচিবাই রয়েছে। এ অবস্থায় সে স্বেচ্ছায় কোথাও চলে যাবে তা মনে হয় না।’ব্যবসায়ী ইসমাইল হোসেন জানান, জাইন বৃহস্পতিবার সন্ধ্যায় বাসা থেকে বের হন। সাড়ে আটটার মধ্যে বাসায় ফিরে বোনকে নিয়ে পড়াতে বসার কথা ছিল। ফিরতে দেরি দেখে কল করে তাঁর মুঠোফোন বন্ধ পাওয়া যায়। তিনি বলেন, তাঁর ছেলে নর্থ সাউথ বিশ্ববিদ্যালয়ের ইলেকট্রিক্যাল ইঞ্জিনিয়ারিং বিভাগের ছাত্র। শেষ সেমিস্টারের ফাইনাল পরীক্ষা দিচ্ছিলেন, পরীক্ষা এখনো শেষ হয়নি। নিখোঁজ সাফায়াতও একই বিশ্ববিদ্যালয়ে জাইনের সহপাঠী। সুজনও তাঁর বন্ধু। তবে মেহেদিকে তিনি চেনেন না।নিখোঁজ সুজনের ভাই মো. সুমন প্রথম আলোকে বলেন, তাঁদের বাড়ি বরিশালের বাবুগঞ্জে। ১০ বছরেরও বেশি সময় ধরে বনানীর একটি বাসায় কাজ করেছেন সুজন। পরে বাসার মালিকদের সঙ্গে একটা আত্মিক সম্পর্ক তৈরি হয়। বাসার মালিকদের আর্থিক সহায়তায় সুজন ড্যাফোডিল বিশ্ববিদ্যালয়ে কম্পিউটারের ওপর একটি কোর্সে পড়াশোনা করেন। পরে ওই মালিকদের ব্যবসায়িক প্রতিষ্ঠানের তথ্যপ্রযুক্তি বিভাগে চাকরি দেওয়া হয় সুজনকে।তিনি যখন ব্র্যাক বিশ্ববিদ্যালয়ে স্নাতকোত্তর পর্ব শুরু করেন, তখন তাঁর মেয়ের বয়স মাত্র এক বছর। রান্নাবান্না, চাকরি, অভিনয় ঠিক রেখে মিথিলা পড়ালেখাটা চালিয়ে গেছেন। ফলাফল, স্নাতকোত্তরে সিজিপিএ-৪ পেয়ে চ্যান্সেলর গোল্ড মেডেল অর্জন করেছেন এই তারকা।২০১৪-১৬ স্নাতকোত্তর শিক্ষাবর্ষে সব বিভাগের মধ্যে একমাত্র মিথিলাই সর্বোচ্চ এই সিজিপিএ পেয়েছেন। অভিনয় ও সংগীতশিল্পী হিসেবে সুনাম কুড়ানোর পর পড়ালেখায়ও দেখালেন মুনশিয়ানা। ব্র্যাক বিশ্ববিদ্যালয়ের ইনস্টিটিউট অব এডুকেশনাল ডেভেলপমেন্ট থেকে আরলি চাইল্ডহুড বিষয়ে পড়েছেন তিনি।গতকাল সোমবার বিশ্ববিদ্যালয়ের ১১তম সমাবর্তন অনুষ্ঠানে শিক্ষামন্ত্রী নুরুল ইসলাম নাহিদের হাত থেকে স্বর্ণপদক গ্রহণ করেন মিথিলা। মিথিলা বলেন, ‘সবকিছু সামাল দিয়েই লেখাপড়াটা করতে হয়েছে আমাকে। তবে পড়ার বিষয় ছিল আমার চাকরি ও ব্যক্তিগত জীবনের খুব কাছাকাছি, মজার। তাই আগ্রহ নিয়ে পড়েছি। এ কারণেই ফল ভালো হয়েছে।’ বাবা ও মায়ের সহযোগিতা ছাড়া তাঁর পক্ষে স্নাতকোত্তর শেষ করা সম্ভব ছিল না বলেও জানান এই অভিনেত্রী।সমাবর্তনে তাঁর সাড়ে তিন বছরের মেয়ে আইরাকে সঙ্গে নিয়ে পদক গ্রহণ করেন মিথিলা। বলেন, ‘মেয়েকে সঙ্গে নিয়ে পদক নিয়েছি। এর চেয়ে সুখের আর কী হতে পারে!’হাইকোর্ট সংলগ্ন ফুটপাথে শুয়ে ছিলেন একদল ছিন্নমূল মানুষ। হঠাৎই একটি গাড়ি নিয়ন্ত্রণ হারিয়ে প্রায় উড়ে এসে শুয়ে থাকা মানুষগুলোর ওপর দিয়ে হাইকোর্টের সীমানা পিলার ও গ্রিল ভেঙে ভেতরে ঢুকে যায়।এ ঘটনায় হাসিনা নামে এক মধ্য বয়সী নারী নিহত ও অপর এক নারী গুরুতর আহত হয়েছেন বলে জানিয়েছে পুলিশ। আরো দুজন আহত প্রাথমিক চিকিৎসা নিয়েছেন।আজ সোমবার রাত সোয়া ১২টার দিকে এ ঘটনা ঘটে। শাহবাগ থানার পুলিশ গাড়ির ভেতর থেকে শাওন নামে ব্রাক বিশ্ববিদ্যালয়ের এক ছাত্রকে আটক করেছে। গাড়ির চালক ও অন্য আরেকজন আরোহী গাড়ি রেখেই পালিয়েছেন।প্রত্যক্ষদর্শীরা জানান, বঙ্গবাজারের দিক থেকে আসা একটি গাড়ি কার্জন হল মোড়, হাইকোর্ট মাজারের ফটক পেরিয়ে বার কাউন্সিলের একটু আগে রাস্তা ছেড়ে ফুটপাথ মাড়িয়ে গ্রিল ভেঙে ভেতরে ঢুকে পড়ে। এসময় রাস্তায় শুয়ে থাকা ছিন্নমূল দুজন মানুষ গাড়ির চাপায় গুরুতর আহত হয়েছেন। তাদেরই একজনকে রাতেই মৃত ঘোষণা করেন চিকিৎসকেরা।ঘটনার বর্ণনা দিয়ে আব্দুর রশীদ নামের একজন বলেন, তিনি ফুটপাথে শুয়ে ঘুমাচ্ছিলেন। হঠাৎ করেই জোড়ালো আওয়াজে তাঁর ঘুম ভাঙে। তিনি দেখেন অনেকটা তাঁদের ওপর দিয়েই রীতিমতো উড়ে গিয়ে একটি গাড়ি হাইকোর্টের গ্রিলের সীমানা ভেঙে ভেতরে ঢুকে গেছে। রশীদ তাঁর ডান হাতে চোট পেয়েছেন। এসময় রশীদের পাশে শুয়ে থাকা দুই নারী গাড়ি চাপা পড়েন। তিনি ও আরেকজন পুরুষ গুরুতর আহত হন।রিকশাচালক আলমগীর বলেন, তিনি দুর্ঘটনাস্থলের সামনে রিকশা চালিয়ে যাচ্ছিলেন। তিনি বলেন সেখানে একটি রড বোঝাই ট্রাক হঠাৎ গতি কমালে গাড়িটি সজোরে ব্রেক কষে। তখনই চালক নিয়ন্ত্রণ হারালে সেটি আচমকা বাঁ দিকে ঘুরে গিয়ে ফুটপাথ মাড়িয়ে হাইকোর্টের সীমানার ভেতরে ঢুকে পড়ে।শাহবাগ থানার উপপরিদর্শক (এসআই) দেবরাজ চক্রবর্তী প্রথম আলোকে বলেন, গাড়িতে চালকসহ তিনজন ছিলেন। তাদের মধ্যে দুজন পালিয়েছেন, শাওন নামে একজনকে আটক করা হয়েছে। দুমড়ে মুচড়ে যাওয়া ঘাতক টয়োটা ফিল্ডার গাড়িটি পুলিশ শাহবাগ থানায় নিয়ে রেখেছে।শাহবাগ থানার এসআই ফিরোজ আলম গিয়েছিলেন ঢাকা মেডিকেল কলেজ হাসপাতালে। তিনি বলেন, হাসপাতালে আনার পরে চিকিৎসকেরা হাসিনাকে মৃত ঘোষণা করেন। তাঁর সঙ্গে অজ্ঞান অবস্থায় আরেকজন মধ্য বয়স্ক নারীকে হাসপাতালে নিয়ে আসা হয়। তাঁর অবস্থাও আশঙ্কাজনক।বিপিএলের সেরা ম্যাচের দেখা মিলল অবশেষে। অবিশ্বাস্য বলেও যেন বোঝানো যাচ্ছে না ড্যারেন স্যামির ইনিংসটাকে। ২৭ বলে অপরাজিত ৫৫ রানের সেই ইনিংসে তামিম ইকবালদের বিদায় করে দিলেন স্যামি। রাজশাহী কিংস চলে গেল দ্বিতীয় কোয়ালিফায়ারে। চট্টগ্রামের ৮ উইকেটে তোলা ১৪২ রান ৩ উইকেট আর ৯ বল হাতে রেখে পেরিয়ে গেল রাজশাহী।অথচ স্যামি যখন ব্যাট হাতে নামেন, রাজশাহীর বিদায়ই যেন দেখা যাচ্ছিল। সাকলাইন সজীবের এক ওভারে নুরুল হাসান ও জেমস ফ্রাঙ্কলিনকে হারিয়ে ধুঁকছিল রাজশাহী। ৫৭ রানে নেই ৬ উইকেট। শেষ চার ব্যাটসম্যানকে নিয়ে স্যামিকে মিলিয়ে দিতে হতো ৫৪ বলে ৮৬ রানের কঠিন এক সমীকরণ। রাজশাহী ওভারে ৬ করেই তুলতে পারছিল না, সেখানে ম্যাচ জিততে তুলতে হবে ওভারে ১০ করে। মোহাম্মদ নবীর করা পরের ওভারের প্রথম তিন বলে টানা তিন চার মেরে স্যামি বুঝিয়ে দিয়েছিলেন, ‘চ্যালেঞ্জটা আমি নিচ্ছি।’আর সেটাই শেষ পর্যন্ত দারুণভাবে মিলিয়েও দিলেন। সাতটি চার ও ২ ছক্কায় খেললেন ঝোড়ো ফিফটি। প্রথমে মেহেদী মিরাজের সঙ্গে ২০ বলে গড়লেন ৩৭ রানের জুটি। মিরাজও হাল ছেড়ে দিয়ে ফিরে গেলেই যেন আসল স্যামির দেখা মিলল। অষ্টম উইকেটে ফরহাদ রেজার সঙ্গে ৪৯ রানের অবিচ্ছিন্ন জুটি গড়লেন মাত্র ২৫ বলে!রাজশাহী কিংস অধিনায়কের সৃজনশীলতার কিছু নিদর্শন তাঁদের ফিল্ডিংয়ের সময় বেশ কবার দেখা গেছে। কেসরিক উইলিয়ামস একেকটা উইকেট নেন আর তাঁকে ঘিরে ছবি তোলার ভঙ্গিমায় অদ্ভুত সুন্দর সব উদ্‌যাপন করেন। স্যামিদের উদ্‌যাপনটা শেষ পর্যন্ত অব্যাহত থাকল।একইভাবে কল্পিত অদৃশ্য ক্যামেরায় সতীর্থরা এসে ছবি তুলল ফরহাদ ও স্যামির। ১৯তম ওভারের তৃতীয় বলে বল হাওয়ায় ভাসিয়ে ফরহাদ ততক্ষণে ২ রান নিয়ে ফেলেছেন। ম্যাচও জিতে গেছে রাজশাহী। তাদের জয়ের উদ্‌যাপনটা তাই দেখাল আরও সুন্দর। যদিও স্পষ্ট মনে হলো, এই উদ্‌যাপন যে তারা জিতলে করবেন, তা–ও ঠিক করে রাখা ছিল! কতটা আত্মবিশ্বাস দলের ভেতর ছড়িয়ে দিতে পেরেছেন স্যামি। অধিনায়ক নিজেই যে সেটা পূরণের ভার নিয়েছেন!অথচ চিটাগংয়ে দেওয়া ১৪৩ রান একটা সময় অনতিক্রম্যই মনে হচ্ছিল রাজশাহীর। প্রথম ১১ ওভারে তাদের রান ৬ উইকেটে ৫৭। ৫৪ বলে প্রয়োজন ৮৬ রান, আস্কিং রান রেট ১০-এর কাছাকাছি। কিন্তু স্যামি এত অনায়াসে সেটা মিলিয়ে দিলেন, স্কোরে আরও গোটা কুড়ি রান থাকলেও যেন ক্ষতি হতো না!চট্টগ্রাম অবশ্য আরও অন্তত ২০-২৫ রানের আক্ষেপেই পুড়ল। ওপেনার ডোয়াইন স্মিথ ০ রানে আউট হওয়ার পরও ভালো শুরু পেয়েছিল তারা। ক্রিস গেইল মাঝে তিন ম্যাচে ‘ঘুমিয়ে’ থাকার পর আজ জেগে উঠেছিলেন। ৫ ছক্কা আর ২ চারে ৩০ বলে ৪৪ রান করে আউট হয়েছেন জেমস ফ্রাঙ্কলিনের ফুলটসে।গেইলের সঙ্গে দারুণ জমে উঠেছিল তামিম ইকবালের জুটিটা। ৫০ বলে দুজন যোগ করেন ৭৪ রান। গেইল ফিরতেই হঠাৎই চিটাগংয়ের ছন্দপতন! খানিকপরে উইলিয়ামসের স্লোয়ার তুলে মারতে গিয়ে ফেরেন তামিমও। তার আগে টুর্নামেন্টে নিজের ষষ্ঠ হাফ সেঞ্চুরি পূর্ণ করেছেন বাঁহাতি ওপেনার। বিপিএলে এক আসরে এটাই সবচেয়ে বেশি ফিফটির নতুন রেকর্ড।তামিম-গেইল যেভাবে এগোচ্ছিলেন, চিটাগংয়ের রানের পাহাড় গড়া কঠিন কিছু ছিল না। কিন্তু উইলিয়ামস ও ফরহাদ রেজার দুর্দান্ত বোলিংয়ে ১০.৩ ওভারে তাদের রান ১ উইকেটে ৮২ থেকে ১৮.৬ ওভারে ৮ উইকেটে ১৩২ হয়ে গেছে। ১৯তম ওভারেই ১ রানের মধ্যে পড়েছে তাদের ৩ উইকেট। শেষের দিকের ওভারগুলোই ম্যাচ ঘুরিয়ে দিল। রাজশাহী বল হাতে তখন প্রতিপক্ষের উইকেট-বৃষ্টি ঘটিয়েছে, আর নিজেরা ব্যাট হাতে করেছে রানের বন্যা। নাকি টর্নেডো? স্যামির ইনিংসটাকে তো তা-ই বলা উচিত। আর তাতেই যেন হঠাৎ খড়কুটো হয়ে বিদায় নিল তামিমের দল!আজ দিনের অন্য ম্যাচের পরাজিত দলের সঙ্গে আগামীকাল দ্বিতীয় কোয়ালিফায়ার খেলবে রাজশাহী।অক্টোবরের বাংলাদেশ সফরে আসতেই চাইলেন না এউইন মরগান। অজুহাত দিলেন নিরাপত্তার। জুলাইয়ে ঢাকার গুলশানের রেস্তোরাঁয় জঙ্গি হামলার পর নিরাপত্তা নিয়ে একটা শঙ্কা দেখা দিয়েছিল ঠিকই, কিন্তু সেই শঙ্কাকে একপাশে রেখে ইংলিশ ক্রিকেট দল কিন্তু পা রেখেছিল বাংলাদেশে। সর্বোচ্চ পর্যায়ের নিরাপত্তার আশ্বাস থাকা সত্ত্বেও বাংলাদেশে আসতে রাজি হননি ওয়ানডে ও টি-টোয়েন্টি অধিনায়ক মরগান। সেই মরগানেরই এখন ভারত সফরে কোনো সমস্যা নেই। নিরাপত্তার অজুহাতে বাংলাদেশ সফর থেকে নাম প্রত্যাহার করে নেওয়া আরেক ক্রিকেটার অ্যালেক্স হেলসও আসছেন ভারত সফরে।ইংল্যান্ড ওয়ানডে অধিনায়কের সেই সিদ্ধান্ত ছিল যথেষ্ট বিতর্কিত। ব্রিটিশ মিডিয়াও​ ছোট সংস্করণের অধিনায়কের এমন সিদ্ধান্তে ছুড়েছিল সমালোচনার তির। ইংলিশ ক্রিকেট বোর্ডের নিরাপত্তা উপদেষ্টা রিগ ডিকাসন বাংলাদেশে আগাম সফরে এসে বাংলাদেশের নিরাপত্তা ব্যবস্থা পর্যবেক্ষণ করে গিয়ে যে সফরের সবুজ সংকেত দিয়েছিলেন, সে সফ​র থেকে নাম প্রত্যাহার করে নিয়ে নিজের অধিনায়ক পদটির প্রতিও তিনি সুবিচার করেননি বলেই কথা উঠেছিল সর্বত্র। সমালোচনার মুখোমুখি হয়েছিল হেলসও। ভবিষ্যতে ইংল্যান্ড দলে তাদের জায়গা পেতেও সমস্যা হবে বলে মতামত ব্যক্ত করেছিলেন অনেকেই।ভারত সফরের ওয়ানডে দলে অবশ্য জায়গা পেতে কোনো সমস্যা হয়নি মরগান-হেলসদের। বাংলাদেশের বিপক্ষে তীব্র প্রতিদ্বন্দ্বিতাপূর্ণ ওয়ানডে সিরিজ জয়ে ভারপ্রাপ্ত অধিনায়ক জস বাটলারের দারুণ অবদান থাকলেও ভারতের বিপক্ষে রঙিন পোশাকের সিরিজে অধিনায়ক হয়েই ফিরছেন আয়ারল্যান্ডে জন্ম নিয়ে পরবর্তী সময়ে ইংল্যান্ডের হয়ে প্রতিনিধিত্ব করা মরগান।মরগান ফিরলেও দলে থাকছেন বাটলার। বাংলাদেশের বিপক্ষে ওয়ানডে সিরিজে বিশ্রাম পাওয়া জো রুটও ভারতের বিপক্ষে ওয়ানডে ও টি-টোয়েন্টি সিরিজে দলে ফিরেছেন। দল থেকে বাদ পড়েছেন বেন ডাকেট, স্টিভেন ফিন ও জেমস ভিনস।সর্বশেষ ১২টি ওয়ানডের ৯টিতেই জিতেছে ইংল্যান্ড। বাংলাদেশের বিপক্ষে প্রথম ওয়ানডেতে নিশ্চিত হারের হাত থেকে ইংলিশরা রক্ষা পায় জ্যাক বলের অসাধারণ বোলিং পারফরম্যান্সে। দ্বিতীয় ওয়ানডেতে জিতে বাংলাদেশ সিরিজে সমতা আনলেও চট্টগ্রামের তৃতীয় ওয়ানডেতে ২৭৭ রান তাড়া করে জিতে সিরিজ নিজেদের করে নেয় ইংল্যান্ড।ভারত সফরে ইংল্যান্ড খেলবে তিনটি ওয়ানডে ও তিনটি টি-টোয়েন্টি। ১৫ জানুয়ারি সিরিজের প্রথম ওয়ানডে ম্যাচটি হবে পুনেতে।ওয়ানডের জন্য ইংল্যান্ড দল: এউইন মরগান (অধিনায়ক) জস বাটলার, মঈন আলী,জনি বেয়ারস্টো, জ্যাক বল, লিয়াম ডসন, অ্যালেক্স হেলস, বেন স্টোকস, লিয়াম প্লাংকেট, আদিল রশিদ, জো রুট, জেসন রয়, বেন স্টোকস, ডেভিড উইলি, ক্রিস ওকস।টি-টোয়েন্টি দল: এউইন মরগান (অধিনায়ক), জস বাটলার, মঈন আলী, স্যাম বিলিংস, লিয়াম ডসন, অ্যালেক্স হেলস, ক্রিস জর্ডান, টাইমাল মিলস, লিয়াম প্লাংকেট, আদিল রশিদ, জো রুট, জেসন রয়, বেন স্টোকস, ডেভিড উইলি, ক্রিস ওকস। সূত্র: এএফপি।দেশের বিভিন্ন অঞ্চলে শিক্ষা প্রতিষ্ঠান, রাস্তাঘাট ও স্থাপনায় থাকা স্বাধীনতাবিরোধীদের নাম মুছে ফেলতে নির্দেশ দিয়েছেন হাইকোর্ট। এ নির্দেশনা বাস্তবায়ন করে ৬০ দিনের মধ্যে আদালতে প্রতিবেদন দাখিল করতে শিক্ষাসচিব ও স্থানীয় সচিবকে নির্দেশ দেওয়া হয়েছে।দুর্নীতি ও অর্থ আত্মসাতের অভিযোগের প্রমাণ মিলেছে বিদ্যালয় ব্যবস্থাপনা পরিষদের সভাপতির বিরুদ্ধে। ওই অভিযোগে ব্যবস্থাপনা পরিষদ ভেঙে দিয়েছে বরিশাল শিক্ষা বোর্ড।একই সঙ্গে সাময়িক বরখাস্ত করা প্রধান শিক্ষককে তাঁর পদে বহাল করার নির্দেশ দিয়েছেন আদালত। অন্য তিন শিক্ষক ও এক অফিস সহকারী পুনর্বহাল হচ্ছেন স্বপদে।বরিশাল সদর উপজেলার কড়াপুর পপুলার মাধ্যমিক বিদ্যালয় ব্যবস্থাপনা পরিষদের সভাপতি আনোয়ার হোসেন পলাশের বিরুদ্ধে অনিয়ম-দুর্নীতির অভিযোগ এনে কমিটি ভেঙে দেয় বরিশাল শিক্ষা বোর্ড। আর বরিশাল প্রথম যুগ্ম জেলা জজ আদালত শিক্ষকদের স্বপদে পুনর্বহালের নির্দেশ দিয়েছেন।খোঁজ নিয়ে জানা যায়, প্রায় এক বছর আগে পপুলার মাধ্যমিক বিদ্যালয়ের ব্যবস্থাপনা পরিষদের সভাপতি আনোয়ার হোসেন তাঁর অনিয়ম-দুর্নীতি ঢাকতে বিদ্যালয়ের প্রধান শিক্ষক ফরিদ উদ্দিনকে সাময়িক বরখাস্ত করেন। এরপর তাঁর অনুগত সহকারী প্রধান শিক্ষক বিপুল কুমার সমাদ্দারকে ভারপ্রাপ্ত প্রধান শিক্ষক নিয়োগ দেন। এ সময় তিনি বিদ্যালয়ের অর্থ আত্মসাৎসহ নানা অপকর্মে জড়িয়ে পড়েন। তাঁর কাজে বাধা দেওয়ায় তিনি আরও তিন শিক্ষক ও এক অফিস সহকারীকেও বরখাস্ত করেন। এর পরিপ্রেক্ষিতে সাময়িক বরখাস্ত হওয়া প্রধান শিক্ষক ও সহকারী শিক্ষকেরা অনিয়ম-দুর্নীতির বিষয়ে শিক্ষা বোর্ডে অভিযোগ দেন। একই সঙ্গে স্বপদে পুনর্বহালের আদেশ পেতে মামলা করেন। এর পরিপ্রেক্ষিতে বরিশাল শিক্ষা বোর্ড অনিয়ম-দুর্নীতির তদন্ত করে সত্যতা প্রমাণ পায়। গত ২০ নভেম্বর ওই অভিযোগে বিদ্যালয়ের ব্যবস্থাপনা পরিষদ ভেঙে দেয়।এদিকে প্রধান শিক্ষকের করা মামলায় বরিশালের প্রথম যুগ্ম জেলা জজ আদালত গত ২৩ নভেম্বর ফরিদউদ্দিনকে বেআইনিভাবে বরখাস্ত করা হয়েছে মর্মে আদেশ দেন। একই সঙ্গে আদালত তাঁকে স্বপদে পুনর্বহালের আদেশ দেন। ওই আদেশের কপি গত ১ জানুয়ারি ফরিদ উদ্দিনের হাতে পৌঁছায়। এরপর গত শনিবার তিনি বিদ্যালয়ের প্রধান শিক্ষক পদে পুনর্বহাল হন। সাময়িক বরখাস্ত হওয়া অন্যরাও স্বপদে যোগদান করবেন।পুনর্বহাল হওয়া মো. ফরিদ উদ্দিন প্রথম আলোকে বলেন, ‘বরিশাল শিক্ষা বোর্ডের তদন্তে ব্যবস্থাপনা পরিষদের সভাপতির বিরুদ্ধে দেওয়া অভিযোগ প্রমাণিত হয়েছে। এ কারণেই কমিটি ভেঙে দেওয়া হয়। সাময়িক বরখাস্ত করার বিরুদ্ধে করা মামলায়ও আদালত বরখাস্ত আদেশকে অবৈধ ঘোষণা করেছেন। যার কপি গত বৃহস্পতিবার হাতে পেয়েছি। গত শনিবার আমি বিদ্যালয়ে আমার দায়িত্ব বুঝে নিই। অন্য বরখাস্ত হওয়া শিক্ষকদেরও অবৈধভাবে সাময়িক বরখাস্ত করা হয়েছে। তাঁদের স্বপদে যোগ দেওয়ার প্রক্রিয়া শুরু হয়েছে। দু-এক দিনের মধ্যে তাঁরা দায়িত্ব বুঝে নিতে পারবেন।’বরিশাল শিক্ষা বোর্ডের চেয়ারম্যান অধ্যাপক মু. জিয়াউল হক প্রথম আলোকে বলেন, কড়াপুর পপুলার মাধ্যমিক বিদ্যালয়ের ব্যবস্থাপনা পরিষদের সভাপতির বিরুদ্ধে করা অভিযোগের সত্যতা পাওয়ার পর কমিটি ভেঙে দেওয়া হয়েছে।কড়াপুর পপুলার মাধ্যমিক বিদ্যালয়ের ব্যবস্থাপনা পরিষদের সভাপতি আনোয়ার হোসেনের বিরুদ্ধে অনিয়ম-দুর্নীতি অভিযোগ নিয়ে গত ২ সেপ্টেম্বর প্রথম আলোয় একটি প্রতিবেদন প্রকাশিত হয়।বরিশালে জেলা পরিষদ নির্বাচনে চেয়ারম্যান পদে প্রার্থী বদল করেছে আওয়ামী লীগ। জেলা পরিষদের সদ্য সাবেক প্রশাসক খান আলতাফ হোসেনের পরিবর্তে মেহেন্দিগঞ্জ উপজেলা আওয়ামী লীগের সভাপতি মইদুল ইসলামকে সমর্থন দিয়েছে দলটি। তবে গতকাল সোমবার সংবাদ সম্মেলনে খান আলতাফ হোসেন দাবি করেছেন, তাঁর পক্ষেই দলের সমর্থন রয়েছে।গত ২৫ নভেম্বর আওয়ামী লীগের স্থানীয় সরকার মনোনয়ন বোর্ডের সভায় বরিশাল জেলা পরিষদের নির্বাচনে দলের পক্ষে সমর্থন দেওয়া হয়। তবে গত শুক্রবার দলের কেন্দ্রীয় দপ্তর সম্পাদক আবদুস সোবহান গোলাপের সই করা বিজ্ঞপ্তিতে জানানো হয়েছে, খান আলতাফ হোসেনের পরিবর্তে মইদুল ইসলামকে সমর্থন করেছে আওয়ামী লীগ।গতকাল দুপুরে বরিশাল নগরের একটি রেস্তোরাঁয় খান আলতাফ হোসেন সংবাদ সম্মেলনে লিখিত বক্তব্যে বলেন, ‘১ ডিসেম্বর লোকমুখে জানতে পারি আমার দলীয় সমর্থন পরিবর্তন হয়েছে। বিষয়টি আমার কাছে অনাকাঙ্ক্ষিত বলে মনে হয়। ৩ ডিসেম্বর সন্ধ্যায় গণভবনে প্রধানমন্ত্রীর সঙ্গে দেখা করে বিষয়টি তাঁকে অবহিত করি। তখন তিনি আমাকে আওয়ামী লীগের সমর্থিত প্রার্থী হিসেবে জেলা পরিষদ নির্বাচনে অংশগ্রহণ করার কথা বলেছেন।’সাংবাদিকদের প্রশ্নের জবাবে আলতাফ হোসেন বলেন, ‘আওয়ামী লীগের মনোনয়ন বোর্ডের প্রধান শেখ হাসিনা আমাকে মনোনয়ন দিয়েছেন। ওই সমর্থন প্রত্যাহার করা হয়নি। প্রত্যাহার হলে আবারও সংসদীয় বোর্ডের সভা হওয়ার কথা। এ রকম কোনো সভা হয়নি। আমাকে প্রত্যাহার করা হয়েছে এমন কোনো চিঠিও দেওয়া হয়নি।’এ ব্যাপারে মইদুল ইসলাম প্রথম আলোকে বলেন, ‘মাননীয় প্রধানমন্ত্রী ডেকে নিয়ে আমাকে সমর্থনের কথা জানিয়েছেন। সেখানে সভা হয়েছে কি না, সেটা আমি জানি না। খান আলতাফ হোসেনের সমর্থন প্রত্যাহার করে তা আমাকে দেওয়া হয়েছে। তাঁর (আলতাফ হোসেন) কাছে চিঠি দেওয়া হয়েছিল ২৫ নভেম্বর। আমাকে দেওয়া হয়েছে ১ ডিসেম্বর। আমারটাই আপগ্রেড (সর্বশেষ) সমর্থন। দলের পক্ষে আমিই প্রার্থী।’ভোলার বোরহানউদ্দিন উপজেলায় এক বাক্ ও শ্রবণপ্রতিবন্ধী ধর্ষণের শিকার হয়েছেন বলে অভিযোগ উঠেছে। এ ঘটনায় প্রতিবন্ধীরমা আদালতে মামলা করেছেন। বাদীর অভিযোগ, আসামি এলাকায় থাকলেও পুলিশ তাঁকে গ্রেপ্তার করছে না।ধর্ষণের শিকার প্রতিবন্ধীর বাবা ও মায়ের অভিযোগ, তাঁদের মেয়ে (২৮) কানে শুনতে বা কথাও বলতে পারেন না। প্রায় ১৫ বছর আগে ভোলা সদর উপজেলার এক ব্যক্তির সঙ্গে তাঁদের মেয়ের বিয়ে হয়। কিন্তু বিয়ের কিছুদিন পরে তাঁর স্বামী তাঁকে বাড়িতে রেখে পালিয়ে যান।প্রতিবন্ধীর বাবা বলেন, তিনি গ্রামে গ্রামে ভাঙারি মালামাল সংগ্রহ করে বিক্রি করেন। বাড়ি ফিরতে রাত হয়। তাঁর স্ত্রীও অন্যের বাড়িতে কাজ করে। তাঁদের গ্রামের এক ব্যক্তি (৪৮) বাড়িতে একা পেয়ে তাঁর মেয়েকে ধর্ষণ করেন। তাঁদের মেয়ে বিষয়টি জানালে তাঁরা ওই ব্যক্তিকে আটক করেন। পরে বিয়ে করার শর্ত দিয়ে এলাকার লোকজন তাঁকে ছাড়িয়ে নিয়ে যায়। এটা প্রায় এক বছর আগের কথা।এর কিছুদিন পর তাঁরা জানতে পারেন তাঁদের মেয়ে অন্তঃসত্ত্বা। তারপর তাঁরা একাধিকবার এলাকার মেম্বার-চেয়ারম্যানসহ স্থানীয় গণ্যমান্যদের কাছে এ ঘটনার বিচার চান। তারপর গত ১০ এপ্রিল ভোলার জেলা ও দায়রা জজ আদালতে মেয়ের মা নারী ও শিশু নির্যাতন দমন আইনের ধর্ষণ ধারায় মামলা করেন।মামলার বাদী বলেন, গত ২৬ নভেম্বর তাঁদের মেয়ের সন্তান হয়েছে। টাকা না থাকায় তাঁরা সঠিকভাবে মেয়ে ও নাতনির চিকিৎসা করাতে পারছেন না। এদিকে, প্রভাবশালীদের ছত্রচ্ছায়ায় আসামি প্রকাশ্য এলাকায় ঘুরে বেড়াচ্ছেন। তিনি মামলা তুলে নিতে নানা হুমকি-ধমকি দিচ্ছেন।আসামির বাড়িতে গেলে তিনি সাংবাদিকদের উপস্থিতি টের পেয়ে বাড়ি থেকে দৌড়ে পালিয়ে যান। বাড়ির অন্যরা কিছু বলতে রাজি হননি।বোরহানউদ্দিন থানার ভারপ্রাপ্ত কর্মকর্তা (ওসি) রতন কৃষ্ণ রায় চৌধুরী বলেন, পুলিশ তদন্ত করে আদালতে প্রতিবেদন দাখিল করেছে। আদালতের নির্দেশ না পাওয়ায় আসামিকে আটক করা হচ্ছে না।পিরোজপুর আঞ্চলিক পাসপোর্ট অফিস দুর্নীতিমুক্ত করার দাবিতে গতকাল সোমবার মানববন্ধন করা হয়েছে। শহরের পাড়েরহাট সড়কে পাসপোর্ট অফিসের সামনে সকাল ১০টা থেকে ঘণ্টাব্যাপী এ মানববন্ধন হয়।টিআইবির সহযোগী সংগঠন সচেতন নাগরিক কমিটির (সনাক) আয়োজনে অনুষ্ঠিত মানববন্ধনে সুশাসনের জন্য নাগরিক (সুজন), উদীচী শিল্পীগোষ্ঠী, বেসরকারি সংস্থা গণ উন্নয়ন সমিতি, ওয়ার্ল্ড ভিশন, টিআইবির স্বজন ও ইয়েস সদস্যরা অংশ নেন।মানববন্ধনে অন্যান্যের মধ্যে বক্তব্য দেন সনাকের সভাপতি এম এ মান্নান, সুজনের সভাপতি ও জেলা দুর্নীতি প্রতিরোধ কমিটির সাধারণ সম্পাদক নাসিম আলী, সনাকের সহসভাপতি শহিদুল্লাহ খান, পিরোজপুর গণ উন্নয়ন সমিতির নির্বাহী পরিচালক জিয়াউল আহসান, মহিলা পরিষদের ভারপ্রাপ্ত সভাপতি মাতোয়ারা বেগম প্রমুখ।বক্তারা বলেন, পাসপোর্ট অফিসে যাঁরা সেবা নিতে আসেন, তাঁদের অধিকাংশই সাধারণ মানুষ। হজসহ বিভিন্ন তীর্থযাত্রী, চিকিৎসাপ্রত্যাশী, নিম্ন আয়ের বিদেশগামী শ্রমিক পাসপোর্ট পেতে অতিরিক্ত অর্থ দেওয়াসহ নানা ধরনের হয়রানির শিকার হন। কতিপয় কর্মচারীর পৃষ্ঠপোষকতায় স্থানীয় দালালের কারণে মানুষ পাসপোর্ট পেতে ভোগান্তিতে পড়ছেন। অবিলম্বে পাসপোর্ট অফিসের দুর্নীতি বন্ধ করতে দাবি জানান বক্তারা।মানববন্ধনের শেষ পর্যায়ে পিরোজপুর আঞ্চলিক পাসপোর্ট অফিসের উপসহকারী পরিচালক খয়রাত হোসেন মানববন্ধনে উপস্থিত হয়ে তাঁদের অবস্থান তুলে ধরে বক্তব্য দেন। এ সময় তিনি বলেন, পাসপোর্ট অফিসের কোনো কর্মকর্তা-কর্মচারী দুর্নীতির সঙ্গে জড়িত নন।বরগুনার বামনা উপজেলার দক্ষিণ কাকচিড়া গ্রামে বিদ্যুৎ-সংযোগ দেওয়ার প্রতিশ্রুতি দিয়ে অর্থ হাতিয়ে নেওয়ার অভিযোগ উঠেছে। ভুক্তভোগী ব্যক্তিরা বলছেন, প্রতিটি সংযোগের জন্য বিভিন্ন ফি মিলিয়ে ২ হাজার ১০০ টাকা জমা দেওয়ার কথা। তবে পান্না মিয়া নামের এক স্কুলশিক্ষকের নেতৃত্বে একটি চক্র তাঁদের কাছ থেকে ১০ হাজার টাকা করে নিয়েছে। টাকা দেওয়ার দেড় বছর পরও সংযোগ পাওয়া যায়নি।পিরোজপুর পল্লী বিদ্যুৎ সমিতির মঠবাড়িয়া আঞ্চলিক কার্যালয় সূত্র জানায়, চলতি বছরের শুরুর দিকে ডৌয়াতলা ইউনিয়নের দক্ষিণ কাকচিড়া গ্রামে এক কিলোমিটার নতুন লাইন স্থাপনের কাজ শুরু হয়। এসব এলাকার গ্রাহকদের সংযোগ পেতে অনলাইনে আবেদন করতে বলা হয়। প্রতিটি সংযোগে মিটারবাবদ ৬৫০ টাকা, জামানত ৬০০ টাকা, সদস্য ফি ৫০ টাকা, এক পয়েন্টের জন্য ইলেকট্রিশিয়ান ৭০০ টাকাসহ ২ হাজার ১০০ টাকা জমা দিতে হবে।ডৌয়াতলা ইউনিয়ন পরিষদের (ইউপি) সদস্য মো. সগিরউজ্জামান বলেন, নতুন সংযোগে লাইন স্থাপনের এক বছর আগে দক্ষিণ কাকচিড়া গ্রামের ৬০টি পরিবারের কাছ থেকে ১০ হাজার টাকা করে নিয়েছেন উত্তর কাকচিড়া মাধ্যমিক বিদ্যালয়ের প্রধান শিক্ষক পান্না মিয়া। এক মাসের মধ্যে সংযোগ দেওয়ার প্রতিশ্রুতি দিলেও এক বছর পরও তা হয়নি। এ জন্য এলাকাবাসীর মধ্যে ক্ষোভ বিরাজ করছে।গৃহবধূ সুমাইয়া আক্তার বলেন, ‘ধার-কর্জ করে মাস্টারের (পান্না মিয়া) কাছে টাকা দিয়েছি। তিনি এক মাসের মধ্যে সংযোগ দেওয়ার আশ্বাস দিয়েছিলেন। প্রায় দেড় বছর হয়ে গেল, বিদ্যুতের দেখা নেই।’এসব অভিযোগের বিষয়ে পান্না মিয়া বলেন, ‘আমরা বিদ্যুৎ আনার জন্য একটি কমিটি করেছি। সেই কমিটির মাধ্যমে গ্রাম থেকে কিছু টাকা উঠিয়েছি। তবে আমি নিজে নিইনি। কমিটির লোকেরা টাকা উঠিয়েছে। সব টাকা ওঠেনি। আর এ টাকা পল্লী বিদ্যুতের লোকদেরই দিয়েছি। আমরা টাকা আত্মসাৎ করিনি।’টাকা নেওয়ার অভিযোগ অস্বীকার করে পিরোজপুর পল্লী বিদ্যুৎ সমিতি মঠবাড়িয়া আঞ্চলিক কার্যালয়ের উপমহাব্যবস্থাপক (ডিজিএম) গোলাম সরোয়ার মোর্শেদ বলেন, নতুন সংযোগের বিষয়ে দেখভাল করা হয় পিরোজপুর পল্লী বিদ্যুৎ সমিতির মূল কার্যালয় থেকে। তাই টাকা নেওয়ার বিষয়ে তিনি কিছু জানেন না। কেউ যদি বিদ্যুৎ-সংযোগ দেওয়ার প্রতিশ্রুতি দিয়ে টাকা উত্তোলন করে থাকেন, এ বিষয়ে লিখিত অভিযোগ পেলে ব্যবস্থা নেওয়া হবে।এ ব্যাপারে জানতে চাইলে পিরোজপুর পল্লী বিদ্যুৎ সমিতির মহাব্যবস্থাপক শংকর কুমার কর গতকাল সোমবার প্রথম আলোকে বলেন, ‘যদি কেউ দুর্নীতি করে থাকে, সেটা তাঁর ব্যাপার। এ জন্য দেশে আইন-আদালত আছে। অভিযোগকারী ব্যক্তিদের সেখানে যেতে বলেন। আমি এ বিষয়ে কথা বলতে বাধ্য নই।’ফরিদপুরে দুটি উপজেলায় পৃথক অগ্নিকাণ্ডে ১৬টি ব্যবসাপ্রতিষ্ঠান ক্ষতিগ্রস্ত হয়েছে।গত রোববার রাতে বোয়ালমারী উপজেলার দাঁদপুর ইউনিয়নের চিতারবাজারে নাসিম মোল্লার দোকানে শর্টসার্কিট থেকে আগুনের সূত্রপাত হয়। আগুনে মালামালসহ ১২টি ব্যবসাপ্রতিষ্ঠান পুড়ে যায়।এদিকে একই রাতে সদরপুরের ঢেউখালী ইউনিয়নের বাবুরচর বাজারে আগুন লাগে। এতে চারটি দোকান পুড়ে যায়।পেট্রোবাংলার সঙ্গে সম্পাদিত চুক্তি অবিলম্বে বাস্তবায়নের দাবি জানিয়েছেন বড়পুকুরিয়া খনি এলাকার ক্ষতিগ্রস্ত ব্যক্তিরা। পাশাপাশি চুক্তি-পরবর্তী সময়ে ক্ষতিগ্রস্ত ব্যক্তিদের জন্য আট দফা দাবি তোলা হয়েছে। দাবির ব্যাপারে সাড়া না পেলে ১১ ডিসেম্বর খনি এলাকায় বিক্ষোভ সমাবেশের ডাক দিয়েছেন তাঁরা।গতকাল সোমবার সকালে দিনাজপুর প্রেসক্লাবে এক সংবাদ সম্মেলনে এ ঘোষণা দেওয়া হয়। বড়পুকুরিয়া জীবন, পরিবেশ ও সম্পদ রক্ষা কমিটি এ সংবাদ সম্মেলনের আয়োজন করে।সংবাদ সম্মেলনে লিখিত বক্তব্য পাঠ করেন রক্ষা কমিটির আহ্বায়ক এম মশিউর রহমান। এতে বলা হয়, মাটির নিচ থেকে কয়লা তোলার কারণে বড়পুকুরিয়া এলাকার ১১টি গ্রামের বিশাল এলাকা দেবে যায়। অনেক আন্দোলন-সংগ্রামের পর ২০০৯ সালের ১৫ মে পেট্রোবাংলা সমঝোতা চুক্তিতে সই করে। সে অনুযায়ী ৬২২ একর জমি অধিগ্রহণ করেছে তারা। ক্ষতিগ্রস্ত ব্যক্তিদের জমির দাম দেওয়া হলেও ঘরবাড়ির ক্ষতিপূরণ দেওয়া হয়নি। চুক্তির আরেক শর্ত অনুযায়ী, অধিগ্রহণ করা এলাকার মসজিদ, স্কুল, মাদ্রাসা ও হাটবাজার অন্যত্র জমি কিনে গড়ে দেওয়ার কথা পেট্রোবাংলার। কিন্তু আজ পর্যন্ত তা করা হয়নি।সংবাদ সম্মেলনে আরও বলা হয়, অধিগ্রহণ করা এলাকার বাইরে নতুন করে আটটি গ্রামের বহু বাড়িঘরে ফাটল দেখা দেয়। গ্রামগুলো হলো শিবকৃষ্ণপুর, বৈগ্রাম, কাশিয়াডাঙ্গা, মৌপুকুর, পাঁচঘরিয়া, বৈদ্যনাথপুর, বাঁশপুকুর, পাতিগ্রাম ও কালুপাড়া। খনি কর্তৃপক্ষের কাছে বিষয়টি তুলে ধরা হলেও কোনো পদক্ষেপ নেওয়া হয়নি।রক্ষা কমিটির আরও অভিযোগ, বড়পুকুরিয়া কয়লা খনি পার্বতীপুর উপজেলার হামিদপুর ইউনিয়নে পড়েছে। আইন অনুযায়ী, ইউনিয়নকে রয়্যালিটি ও হোল্ডিং ট্যাক্স দেওয়ার কথা। সেটাও দিচ্ছে না খনি কর্তৃপক্ষ। আর এলাকার উন্নয়নে প্রতিবছর ২০ কোটি টাকা বরাদ্দ এলেও তার বেশির ভাগই খনির কর্মকর্তা-কর্মচারীরা ভাগ-বাঁটোয়ারা করে নিচ্ছেন। যে সামান্য অর্থ উন্নয়নে ব্যয় হয়, তা-ও ক্ষতিগ্রস্ত এলাকার বাইরে কর্মকর্তাদের নিজেদের এলাকায় হচ্ছে।লিখিত বক্তব্যে বলা হয়, এ অবস্থায় বড়পুকুরিয়া জীবন, পরিবেশ ও সম্পদ রক্ষা কমিটি ২০০৯ সালে সম্পাদিত চুক্তির পূর্ণ বাস্তবায়ন দাবি করছে। একই সঙ্গে নতুন আট দফা দাবি জানাচ্ছে। দাবিগুলোর মধ্যে অন্যতম হলো নতুন করে ক্ষতিগ্রস্ত আটটি গ্রামে বড় ধরনের দুর্ঘটনা ঘটার আগেই ব্যবস্থা গ্রহণ, খনির কারণে সৃষ্ট খাবার পানির সংকট নিরসনে গভীর নলকূপ বসানো এবং ক্ষতিগ্রস্ত রাস্তাঘাট স্কুল-কলেজ মেরামত ও নতুন করে তৈরি।সংবাদ সম্মেলনে রক্ষা কমিটির যুগ্ম আহ্বায়ক লিয়াকত আলী মণ্ডল ও মো. আবদুল গনি, ইউপি সদস্য মো. সাইদুর রহমান, রক্ষা কমিটির সদস্য মো. মামুনুর রশিদ, মো. সুলতান মাহমুদ, মো. লিয়াকত আলী, আব্বাস আলী প্রমুখ উপস্থিত ছিলেন।বড়পুকুরিয়া কয়লা খনির মহাব্যবস্থাপক এস এম আওরঙ্গজেব গতকাল দুপুরে প্রথম আলোকে বলেন, ক্ষতিগ্রস্ত ব্যক্তিদের বাড়িঘরের ক্ষতিপূরণ ও অন্যত্র জমি কিনে মসজিদ, স্কুল, মাদ্রাসা ও হাটবাজার গড়ে দেওয়ার দায়িত্ব সরকারের। নতুন করে এলাকা দেবে যাওয়ার বিষয়ে তিনি বলেন, ওই সব এলাকায় জরিপের জন্য খনি কর্তৃপক্ষ গিয়েছিল। কিন্তু এলাকাবাসী তাদের সেখানে ঢুকতে দেয়নি।ভোলায় বাল্যবিবাহ প্রতিরোধে এবং কিশোরীদের সচেতন করতে কিশোরী ও কিশোরী ক্লাবের দলনেতাদের সমাবেশ হয়েছে। গতকাল সোমবার সদর উপজেলা পরিষদ মিলনায়তনে এ সমাবেশ অনুষ্ঠিত হয়। উপজেলা প্রশাসন, কোস্ট ট্রাস্ট ও ইউনিসেফ যৌথভাবে এর আয়োজন করেন। উপজেলার ১৩টি ইউনিয়নের ১২৯টি ক্লাবের দুই শতাধিক কিশোরী এতে অংশ নেয়। এ সময় বাল্যবিবাহ প্রতিরোধে ভূমিকা রাখার জন্য যমুনা, দোয়েল ও শাপলা কিশোরী ক্লাবকে পুরস্কৃত করা হয়। ইউএনও মির্জা মোহাম্মদ মুজাহিদুল ইসলামের সভাপতিত্বে এ সময় বক্তব্য দেন জেলা প্রশাসক সেলিম উদ্দিন, ইউনিসেফের বরিশাল বিভাগীয় প্রধান এ এইচ তৌফিক আহমেদ, জেলা মহিলাবিষয়ক কর্মকর্তা জেবুন্নেছা প্রমুখ। আজ ৬ ডিসেম্বর। ১৯৭১ সালের এই দিনে দিনাজপুরের নবাবগঞ্জ উপজেলা পাকিস্তানি বাহিনীমুক্ত হয়। দিবসটি উপলক্ষে উপজেলা মুক্তিযোদ্ধা সংসদ ও উপজেলা প্রশাসন নানা কর্মসূচি হাতে নিয়েছে। এদিকে নীলফামারীর ডোমার উপজেলার চিলাহাটি মুক্ত দিবস গতকাল সোমবার পালিত হয়েছে। ১৯৭১ সালের এই দিনে চিলাহাটিকে হানাদারমুক্ত করা হয়। নবাবগঞ্জ উপজেলা মুক্তিযোদ্ধা কমান্ডার মো. দবিরুল ইসলাম প্রথম আলোকে বলেন, স্বাধীনতাযুদ্ধে উত্তরাঞ্চলের কয়েকটি বড় সম্মুখযুদ্ধ হয়। এর মধ্যে এই উপজেলার ভাদুরিয়ার যুদ্ধ উল্লেখযোগ্য। কৌশলগত কারণে ভাদুরিয়া ছিল গুরুত্বপূর্ণ এলাকা। দিনাজপুর-ঘোড়াঘাট হয়ে গোবিন্দগঞ্জ ও বগুড়া যাওয়ার মহাসড়কের ওপরেই ভাদুরিয়া গ্রাম। এ ছাড়া ভাদুরিয়া থেকে উত্তরে দাউদপুর হয়ে নবাবগঞ্জ ও রংপুরের পীরগঞ্জ এবং দক্ষিণে ডুগডুগি-বলাহার হয়ে পাঁচবিবি, পশ্চিমে হিলি হয়ে জয়পুরহাট জেলা। পাকিস্তানি সেনাবাহিনী ভাদুরিয়ায় কঠিন প্রতিরোধ গড়ে তোলে। ভাদুরিয়ায় তিন থেকে পাঁচ দিনব্যাপী যুদ্ধে পাকিস্তানের ৮২ ও ভারতের ৫৫ সেনা নিহত হয়। ভাদুরিয়া পতনের পর ১১ ডিসেম্বর হিলি ও গোবিন্দগঞ্জে এবং ১২ ডিসেম্বর ঘোড়াঘাটে পাকিস্তানি সেনাবাহিনীর পতন হয়। চিলাহাটি মুক্ত দিবস উপলক্ষে চিলাহাটি বাজারে শোভাযাত্রা বের করা হয়। এটি বাজারের বিভিন্ন সড়ক ঘুরে চিলাহাটি সরকারি কলেজ মিলনায়তনে গিয়ে শেষ হয়। সেখানে আলোচনা সভা হয়। এতে ভোগডাবুড়ি ইউনিয়ন মুক্তিযোদ্ধা সংসদ সন্তান কমান্ডের আহ্বায়ক একরামুল হক সভাপতিত্ব করেন। অন্যান্যের মধ্যে বক্তব্য দেন উপজেলা পরিষদের চেয়ারম্যান আবদুর রাজ্জাক বসুনিয়া, উপজেলা মুক্তিযোদ্ধা কমান্ডার মো. নূরন্নবী, ইউনিয়ন মুক্তিযোদ্ধা কমান্ডার আবদুল জব্বার, চিলাহাটি সরকারি কলেজের অধ্যক্ষ শফিকুল ইসলাম প্রমুখ।ভারত থেকে বুনো হাতির একটি দল কুড়িগ্রামের রৌমারী সীমান্ত এলাকায় ঢুকে পড়েছে। মাঝেমধ্যে এসব হাতি লোকালয়ের কাছে চলে আসছে। গত তিন দিনে হাতির তাণ্ডবে ২০-২৫ বিঘা জমির ফসল নষ্ট হয়েছে। হাতি-আতঙ্কে রয়েছে উপজেলার ২০ গ্রামের মানুষ। বন বিভাগ ও স্থানীয় সূত্র জানায়, গত শনিবার বিকেলে রৌমারী সীমান্তের ১০৬৭ আন্তর্জাতিক সীমানা পিলারের পাশ দিয়ে ভারতের গারো পাহাড় থেকে ১৫টি বুনো হাতি বাংলাদেশে ঢোকে। এগুলো দিনে কাঁটাতারের নিকটবর্তী নো ম্যানস ল্যান্ডে অবস্থান করলেও রাতে বাংলাদেশের ভেতরে ঢুকে রৌমারী উপজেলার যাদুরচর, শৌলমারী ও সদর ইউনিয়নের সীমান্তবর্তী এলাকায় ঘোরাঘুরি করছে। সদর ইউনিয়ন পরিষদের চেয়ারম্যান শহিদুল ইসলাম বলেন, রাতে হাতি গ্রামের কাছাকাছি চলে আসছে। এ পর্যন্ত ধান, সরিষা, আখসহ অন্তত ২৫ বিঘা জমির ফসল তছনছ করেছে। তবে কেউ হতাহত হয়নি। রৌমারী সদর, যাদুরচর ও শৌলমারী ইউনিয়নের বড়াইবাড়ি, বারবান্দা, চুলিয়ারচর, খেয়ারচর, আলগারচরসহ ২০ গ্রামের মানুষ আতঙ্কের মধ্যে রয়েছে। তারা প্রতিদিন বিকেল থেকে রাতভর আগুন জ্বালিয়ে ও ঢাকঢোল পিটিয়ে হাতি তাড়ানোর চেষ্টা করছে। দিনে এগুলো কাঁটাতারের বেড়াসংলগ্ন নো ম্যানস ল্যান্ডে চলে যাচ্ছে। গতকাল সোমবার সন্ধ্যায় হাতির দলটি শৌলমারী ইউনিয়নের গয়তাপাড়া এলাকায় অবস্থান করছিল বলে জানান তিনি। দিনে হাতি দেখতে এলাকার লোকজন ভিড় করছেন। এতে দুর্ঘটনার আশঙ্কা করছেন বন বিভাগের কর্মকর্তারা। উপজেলা বন কর্মকর্তা (ভারপ্রাপ্ত) ইকবাল হোসেন বলেন, ‘হাতির দলটিকে ভারতে ফেরত পাঠাতে বিভিন্ন উপায়ে চেষ্টা করছি। কিন্তু উৎসুক জনতার ভিড়ের কারণে তা সম্ভব হচ্ছে না। বন বিভাগের রংপুর রেঞ্জে হাতি তাড়ানোর প্রশিক্ষণপ্রাপ্ত লোকজন না থাকায় নিজেরাই চেষ্টা করছি। বিষয়টি ঊর্ধ্বতন কর্মকর্তাদের জানিয়েছি।’ রৌমারী থানার ভারপ্রাপ্ত কর্মকর্তা (ওসি) এ বি এম সাজেদুল ইসলাম বলেন, ‘বুনো হাতির দলটি যাতে জানমালের ক্ষতি করতে না পারে, সে জন্য ওই এলাকায় পুলিশসহ চৌকিদার পাঠিয়েছি। তারা সার্বক্ষণিক টহল দিচ্ছে।’ জামালপুর ৩৫ বিজিবির পরিচালক লে. কর্নেল মোহাম্মদ আতিকুর রহমান বলেন, ‘হাতিগুলোকে উত্তেজিত না করার জন্য প্রচারণা চালানো হচ্ছে। বিষয়টি ভারতীয় সীমান্তরক্ষী বাহিনীকে জানিয়েছি। তবে তাদের পক্ষ থেকে এখনো কোনো সাড়া পাইনি।’বরিশালের আগৈলঝাড়া উপজেলা থেকে পুলিশ গত রোববার সন্ধ্যায় এক তরুণের লাশ উদ্ধার করেছে। আগৈলঝাড়া থানার এসআই মিজানুর রহমান বলেন, বাকাল ইউনিয়নের পয়সারহাট গ্রামের এক বাগানে গলায় ফাঁস লাগানো একটি লাশ দেখতে পেয়ে স্থানীয় লোকজন থানায় খবর দেয়। পুলিশ ঘটনাস্থলে পৌঁছে ওই লাশ উদ্ধার করে। মৃত সাদ্দাম হোসেন (১৮) ওই গ্রামের দেলোয়ার হোসেন খানের ছেলে। ময়নাতদন্তের জন্য লাশ গতকাল সোমবার শের-ই-বাংলা মেডিকেল কলেজ হাসপাতালের মর্গে পাঠানো হয়েছে। পুলিশের ধারণা, সাদ্দাম আত্মহত্যা করেছেন। এ ঘটনায় থানায় একটি মামলা করা হয়েছে। পিরোজপুরে চাকরি স্থায়ীকরণের দাবিতে কেন্দ্রীয় কর্মসূচির অংশ হিসেবে কলম–বিরতি পালন করেছেন নকলনবিশেরা। গতকাল সোমবার জেলা রেজিস্ট্রার কার্যালয়ের সামনে বাংলাদেশ এক্সট্রা মোহরার (নকলনবিশ) অ্যাসোসিয়েশন জেলা শাখার উদ্যোগে তিন ঘণ্টা এ কলম–বিরতি পালন করা হয়। এ সময় সংগঠনের জেলা শাখার সভাপতি মনির হোসেনের সভাপতিত্বে সংক্ষিপ্ত সভায় বক্তব্য দেন সহসভাপতি ইউসুফ মল্লিক, সাধারণ সম্পাদক শফিকুল ইসলাম, কোষাধ্যক্ষ সুপ্রভা সাহা, মহিলা সম্পাদক সুমি আক্তার প্রমুখ। বক্তারা বলেন, ঠিক সময়ে বেতন না পেয়ে তাঁরা মানবেতর জীবন যাপন করছেন। তাই তাঁরা চাকরি স্থায়ী করার দাবি জানান। কুড়িগ্রাম-ঢাকা রেলপথ সংস্কার ও নতুন লাইনের দাবিতে গতকাল সোমবার রেলওয়ে পরিদর্শক দলের কাছে স্মারকলিপি দিয়েছে কুড়িগ্রাম জেলা রেল, নৌ যোগাযোগ ও পরিবেশ উন্নয়ন গণকমিটি। এর আগে একই দাবিতে তারা কুড়িগ্রাম রেলওয়ে স্টেশনে অবস্থান ধর্মঘট, মানববন্ধন ও সমাবেশ করে।রেলওয়ের বিভাগীয় একটি পরিদর্শক দল গতকাল দিনব্যাপী কুড়িগ্রামের রেলপথ ও স্টেশন পরিদর্শন করে। এদিন সকাল থেকে জেলা রেল, নৌ যোগাযোগ ও পরিবেশ উন্নয়ন গণকমিটি কুড়িগ্রাম রেলওয়ে স্টেশনে অবস্থান নেয়। তারা সেখানে মানববন্ধন ও সমাবেশ করে। দুপুর ১২টায় পরিদর্শক দলটি কুড়িগ্রাম রেলওয়ে স্টেশনে আসে। এখানে গণকমিটির পক্ষ থেকে রেলওয়ের পরিদর্শক আখতারুজামানের হাতে স্মারকলিপি দেওয়া হয়। এ সময় তিনি বলেন, ‘আপনাদের দাবি যৌক্তিক। আমি ঊর্ধ্বতন কর্তৃপক্ষকে জানাব।’এর আগে সমাবেশে বক্তব্য দেন জেলা শিল্পকলা একাডেমির সাধারণ সম্পাদক রাশেদুজ্জামান, ছাত্রলীগের সভাপতি ওয়াহেদুজ্জামান, গণকমিটির সভাপতি তাজুল ইসলাম, সাধারণ সম্পাদক হারুন উর রশিদ, কমিটির নেতা আবদুল কাদের, আপেল মাহামুদ ও শহিদুল ইসলাম।বক্তারা বলেন, প্রধানমন্ত্রী শেখ হাসিনা চিলমারীর জনসভায় এসব দাবি পূরণের আশ্বাস দিলেও আজও তা পূরণ হয়নি। এলাকাবাসী অতি দ্রুত এ দাবির বাস্তবায়ন চায়।রেলওয়ের বিভাগীয় প্রকৌশলী আরিফুল ইসলাম বলেন, তিস্তা থেকে রমনা স্টেশন পর্যন্ত কুড়িগ্রামের ৫০ কিলোমিটার পথ অত্যন্ত ঝুঁকিপূর্ণ। লাইনগুলোতে নাট-বল্টু নেই, পর্যাপ্ত পাথরও নেই। রয়েছে স্লিপার সংকট। এ অবস্থায় রেলের গতি ৩০ কিলোমিটারের মধ্যে রাখতে বাধ্য হচ্ছেন চালকেরা। জেলার আটটি স্টেশনের অবকাঠামোও দুর্বল।বরিশালের উজিরপুর উপজেলার সরকারি প্রাথমিক বিদ্যালয়ের প্রধান শিক্ষক সমিতির সাধারণ সভা ও নির্বাচন অনুষ্ঠিত হয়েছে। গত রোববার রাতে উজিরপুর রিসোর্স সেন্টারে এ আয়োজন করা হয়। এস এম মঞ্জুর কুদ্দুসের সভাপতিত্বে সভায় বক্তব্য দেন আবু বক্কর সিদ্দিক, নাজমুল হক, আলমগীর হোসেন, মুক্তার হোসেন প্রমুখ। সভার দ্বিতীয়ার্ধে এক বছরের জন্য একটি কার্যকরী কমিটি গঠন করা হয়। কমিটির সভাপতি হয়েছেন শিকারপুর সরকারি প্রাথমিক বিদ্যালয়ের প্রধান শিক্ষক আবুল বসার মৃধা, সহসভাপতি হয়েছেন হস্তিশুণ্ড এম ই সরকারি প্রাথমিক বিদ্যালয়ের প্রধান শিক্ষক আবু বক্কর সিদ্দিক। পূর্ণাঙ্গ কমিটির সদস্যসংখ্যা ৩১।নীলফামারীর জলঢাকা উপজেলা জামায়াতের আমিরসহ দলটির পাঁচজন নেতা-কর্মীকে গ্রেপ্তার করেছে পুলিশ। নাশকতার পরিকল্পনার অভিযোগে গতকাল সোমবার সকালে জলঢাকা থানা-পুলিশ তাঁদের গ্রেপ্তার করে।গ্রেপ্তার হওয়া ব্যক্তিরা হলেন উপজেলা জামায়াতের আমির ও জলঢাকা পৌরসভার কাজিরহাট চ্যারেঙ্গা গ্রামের সাদের হোসেন (৪৬), অর্থবিষয়ক সম্পাদক ও পৌরসভার দুন্দিবাড়ী এলাকার জামিয়ার রহমান (৫৫) এবং শুররা সদস্য শিমুলবাড়ি গ্রামের আকবর আলী (৫৫), ট্যাঙ্গনমারী গ্রামের কামরুজ্জামান (৪৫) ও চৌধুরীপাড়া গ্রামের রাশেদুজ্জামান (৪৩)।পুলিশ সূত্র জানায়, গতকাল সকাল সাড়ে আটটার দিকে কাঁঠালী ইউনিয়নের দক্ষিণ দেশীবাই গ্রামের হামিদুল ইসলামের বাড়িতে কয়েক ব্যক্তি গোপন বৈঠক করছিলেন। গোপন তথ্যের ভিত্তিতে সেখানে অভিযান চালিয়ে পুলিশ পাঁচজনকে গ্রেপ্তার করে।রেলওয়ে পশ্চিমাঞ্চলের ২০ কোটি টাকার দরপত্রে সমঝোতা করার অভিযোগ উঠেছে। সমঝোতার কারণে নির্ধারিত তিনটি প্রতিষ্ঠান দরপত্র জমা দিতে পেরেছে। অন্যরা বাধার মুখে দরপত্র জমা দিতে পারেনি।নীলফামারীর সৈয়দপুর উপজেলায় উচ্ছেদের এক মাসের মধ্যে আবার রেললাইনের দুই পাশে অবৈধ স্থাপনা গড়ে তোলা হয়েছে। এতে ট্রেনে কাটা পড়ে মানুষের মৃত্যুর আশঙ্কা করা হচ্ছে।সৈয়দপুর রেলওয়ে স্টেশন সূত্রে জানা গেছে, সৈয়দপুর থেকে ঢাকা, রাজশাহী ও খুলনায় মোট আটটি ট্রেন চলাচল করে। বাংলাদেশ রেলওয়ের আইন অনুযায়ী, রেলপথ বিপজ্জনক ও সংরক্ষিত এলাকা। রেললাইনের উভয় পাশের ২০ ফুট জায়গায় ১৪৪ ধারা জারি থাকে।গতকাল সোমবার সরেজমিনে দেখা গেছে, সৈয়দপুর শহরের ডাকঘর মোড়ের ২ নম্বর রেলঘুমটি থেকে দক্ষিণ বানিয়াপাড়া পর্যন্ত রেললাইনের দুই পাশে পুরোনো কাপড়ের অনেক দোকানসহ কাঁচা-পাকা অবৈধ স্থাপনা রয়েছে। ক্রেতারা রেললাইন ব্যবহার করে এসব দোকানে এসে কেনাকাটা করছেন। এ ছাড়া রেললাইনের ওপর বসেই কিছু ফেরিওয়ালা পণ্য বিক্রি করেন। রেললাইনের ওপর মানুষের ভিড় লেগেই থাকে। এ কারণে বড় ধরনের দুর্ঘটনার শঙ্কা রয়েছে।সৈয়দপুর রেলওয়ে থানার ভারপ্রাপ্ত কর্মকর্তা (ওসি) এ কে এম লুৎফর রহমানের নেতৃত্বে ২ নভেম্বর ওই ২ কিলোমিটার অংশে অবৈধ স্থাপনা উচ্ছেদ করা হয়। এক প্রশ্নের জবাবে তিনি বলেন, ঊর্ধ্বতন কর্তৃপক্ষের নির্দেশ পেলে আবার এসব স্থাপনা উচ্ছেদে অভিযান চালানো হবে। তিনি আরও বলেন, চলতি বছর এ এলাকায় ট্রেনে কাটা পড়ে অন্তত ছয়জনের মৃত্যু হয়েছে। সৈয়দপুর রেলওয়ে স্টেশনমাস্টার আবুল কাশেম বলেন, আবার গড়ে ওঠা অবৈধ স্থাপনা উচ্ছেদে ব্যবস্থা নিতে রেলওয়ের ভূ-সম্পত্তি বিভাগকে গত ২৮ নভেম্বর চিঠি পাঠানো হয়েছে।নীলফামারীর সৈয়দপুর উপজেলায় কামারপুকুর ইউনিয়ন পরিষদের (ইউপি) অসুরখাই গ্রামে স্বামীর বিরুদ্ধে স্ত্রীকে পিটিয়ে হত্যার অভিযোগ পাওয়া গেছে। গত রোববার রাতে গৃহবধূকে হাসপাতালে ফেলে পালিয়ে যান স্বামী।নিহত গৃহবধূর নাম হাসনা বেগম (৩৫)। তাঁর স্বামীর নাম রাশেদুল ইসলাম। তিনি অসুরখাই গ্রামের বাসিন্দা। হাসনার বাবার নাম আবদুস সোবহান। তাঁর বাড়ি পাশের কুজিপুকুর গ্রামে।স্থানীয় কয়েকজন বলেন, পারিবারিক কলহের জের ধরে রোববার রাতে হাসনা বেগমকে মারধর করে সৈয়দপুর ১০০ শয্যা হাসপাতালে নিয়ে যান রাশেদুল ইসলাম। সেখানে জরুরি ভিত্তিতে হাসনাকে ভর্তি করা হয়। এর আগেই তিনি মারা যান। অবস্থা বেগতিক দেখে লাশ ফেলে পালিয়ে যান রাশেদুল।হাসনা বেগমের বাবা আবদুস সোবহান গতকাল সোমবার বলেন, দেড় বছর আগে হাসনার বিয়ে হয়। যৌতুকসহ নানা কারণে রাশেদুল প্রায়ই হাসনাকে মারধর করতেন। কলহের জের ধরে রোববার রাতে হাসনাকে পেটানো শুরু করেন রাশেদুল। মারা গেলে হাসনাকে হাসপাতালে নেওয়া হয়।লালমনিরহাটের আদিতমারীতে মাইক্রোবাসের ধাক্কায় নয় বছরের এক শিশু মারা গেছে। লালমনিরহাট-বুড়িমারী মহাসড়কের খাতাপাড়া বিসিক শিল্পনগরী এলাকায় গত রোববার দুপুরে এ ঘটনা ঘটে। নিহত শিশুর নাম মেঘলা। সে আদিতমারী উপজেলার সাপ্টিবাড়ী ইউনিয়নের নায়গরটারী গ্রামের আফিয়ার রহমানের মেয়ে। মেঘলা পিটিআই সরকারি প্রাথমিক বিদ্যালয়ের দ্বিতীয় শ্রেণির ছাত্রী ছিল। একজন প্রত্যক্ষদর্শী বলেন, শিশুটি খাতাপাড়া এলাকায় রাস্তা পার হচ্ছিল। এ সময় একটি মাইক্রোবাস তাঁকে ধাক্কা দেয়। এতে ঘটনাস্থলেই শিশুটি মারা যায়। চালক মাইক্রোবাসটি নিয়ে পালিয়ে যান। পরে সাপ্টিবাড়ী ইউনিয়ন পরিষদ (ইউপি) চেয়ারম্যান রফিকুল ইসলামের উপস্থিতিতে থানা-পুলিশ লাশটি স্বজনদের কাছে হস্তান্তর করে। আদিতমারী থানার ভারপ্রাপ্ত কর্মকর্তা (ওসি) হরেশ্বর রায় বলেন, এ ঘটনায় পুলিশ একটি সাধারণ ডায়েরি (জিডি) করেছে। লালমনিরহাট প্রতিনিধিচাকরি জাতীয়করণের এক দফা দাবিতে গতকাল সোমবার লালমনিরহাটের পাটগ্রাম ও হাতীবান্ধা উপজেলায় কলমবিরতি কর্মসূচি পালন করেছেন নকলনবিশেরা। বাংলাদেশ এক্সট্রা মোহরার (নকলনবিশ) অ্যাসোসিয়েশনের উদ্যোগে স্থানীয় সাব-রেজিস্ট্রি কার্যালয়ের সামনে এ কর্মসূচি হয়। দাবি আদায় না হওয়া পর্যন্ত তাঁরা কলমবিরতির ঘোষণা দিয়েছেন। এ উপলক্ষে আলোচনা সভা হয়। এতে বক্তারা বলেন, চাকরি জাতীয়করণ না হওয়ায় দুই উপজেলার সাব-রেজিস্ট্রি অফিসের ৩৩ জন নকলনবিশ মানবেতর জীবন যাপন করছেন। তাঁদের ১০-১২ মাসের পারিশ্রমিক পরিশোধ করা হয়নি। পাটগ্রাম (লালমনিরহাট) প্রতিনিধিসিরাজগঞ্জের যমুনা নদীতে অস্বাভাবিকভাবে পানি কমতে শুরু করায় জেলার চৌহালী উপজেলার দক্ষিণাঞ্চলে অসময়ে ব্যাপক ভাঙন দেখা দিয়েছে। ভাঙনে গত ১৫ দিনে শতাধিক বসতবাড়ি, ২২টি দোকানপাট, ছয়টি শিক্ষাপ্রতিষ্ঠান, কবরস্থান, ধর্মীয় প্রতিষ্ঠানসহ কয়েক শত বিঘা আবাদি জমি নদীতে বিলীন হয়েছে।ক্ষতিগ্রস্ত লোকজন ও এলাকাবাসীর অভিযোগ, ভাঙন রোধের জন্য পানি উন্নয়ন বোর্ডের (পাউবো) কাছে আবেদন করা হলেও কোনো ব্যবস্থা নেওয়া হয়নি।পাউবো ও এলাকাবাসী সূত্রে জানা গেছে, বন্যার পর হঠাৎ ১৫ দিন ধরে যমুনা নদীর পানি অস্বাভাবিক গতিতে কমতে শুরু করে। প্রতিদিন এক থেকে দেড় ফুট করে পানি কমতে থাকে। পানির টানে নদীর পূর্ব তীরের নিচের অংশ থেকে বালু ও মাটি সরে যেতে থাকায় চাপ ধরে তীর ধসে পড়তে থাকে।গত রোববার সরেজমিনে দেখা গেছে, চৌহালী উপজেলার দক্ষিণাঞ্চলের যমুনা নদীর পূর্ব তীরবর্তী খাষপুখুরিয়া থেকে সীমান্তবর্তী পাথরাইল পর্যন্ত প্রায় ৮ কিলোমিটার এলাকার বাঘুটিয়াপূর্ব, চরছলিমাবাদ, পাথরাইল পূর্বপাড়া, খাষপুখুরিয়া পশ্চিম ও উমারপুর ইউনিয়নের যমুনা নদীর তীরবর্তী বিনানই, হাপানিয়া ও হাটাইল গ্রামে অসময়ে নতুন করে ভাঙন শুরু হয়েছে। এরই মধ্যে বাজার, শিক্ষাপ্রতিষ্ঠান, কবরস্থানসহ শতাধিক ঘর, তাঁত কারখানা, আবাদি জমি বিলীন হয়েছে। বাড়িঘর হারিয়ে অনেকেই বন্যানিয়ন্ত্রণ বাঁধে আশ্রয় নিয়ে মানবেতর জীবন যাপন করছে। এখন পার্শ্ববর্তী চৌবাড়িয়া কারিগরি কলেজ, পয়লা দাখিল মাদ্রাসা, চরছলিমাবাদ দাখিল মাদ্রাসা, বিনানই বাজার, কমিউনিটি ক্লিনিক, হাপানিয়া ও হাটাইল সরকারি প্রাথমিক বিদ্যালয়, কবরস্থান, বুতের মোড় বাজারসহ কয়েকটি গ্রাম নতুন করে ভাঙনের হুমকিতে পড়েছে।বাঘুটিয়া গ্রামের আলমাস উদ্দিন ও জরিনা বেগম বলেন, ভাঙন শুরু হওয়ার সঙ্গে সঙ্গেই তা প্রতিরোধে পাউবোসহ সংশ্লিষ্ট কর্মকর্তাদের কাছে আবেদন করা হয়। কিন্তু কর্তৃপক্ষ এখনো কোনো ব্যবস্থাই নেয়নি।বাঘুটিয়া ইউপি চেয়ারম্যান আবদুল কাহহার সিদ্দীকি বলেন, অসময়ের এই ভাঙনরোধে জরুরি ভিত্তিতে প্রয়োজনীয় ব্যবস্থা নেওয়া দরকার।চৌহালী উপজেলা চেয়ারম্যান মেজর (অব.) আবদুল্লাহ আল-মামুন বলেন, নদীভাঙনের বিষয়টি পাউবো কর্তৃপক্ষকে জানানো হয়েছে। বরাদ্দ পেলেই কাজ শুরু করা হবে।পাউবোর টাঙ্গাইল জেলার নির্বাহী প্রকৌশলী শাহজাহান সিরাজ বলেন, ভাঙনের সার্বিক পরিস্থিতি উল্লেখ করে ঊর্ধ্বতন কর্তৃপক্ষকে জানানো হয়েছে। বরাদ্দ পাওয়া সাপেক্ষে ব্যবস্থা নেওয়া হবে।গাইবান্ধার সাদুল্যাপুর উপজেলার ইদিলপুর ইউনিয়নে গতকাল সোমবার বিদ্যুৎস্পৃষ্ট হয়ে সুজন মিয়া (২৩) নামের একজনের মৃত্যু হয়েছে। তিনি ধারাই গ্রামের সাজু মিয়ার ছেলে। ইদিলপুর ইউনিয়ন পরিষদের চেয়ারম্যান রাব্বী আবদুল্লাহ বলেন, সুজন গতকাল দুপুরে বাড়ির উঠানে বিদ্যুৎচালিত মোটর দিয়ে ধান মাড়াইয়ের কাজ করছিলেন। এ সময় সুইচ অন করতে গিয়ে বিদ্যুৎস্পৃষ্ট হয়ে তিনি আহত হন। পরে সাদুল্যাপুর উপজেলা স্বাস্থ্য কমপ্লেক্সে নেওয়ার পথে তিনি মারা যান। ঘটনাটি পুলিশকে জানানো হয়েছে। এ নিয়ে সাদুল্যাপুর থানায় একটি অপমৃত্যুর মামলা হয়েছে। গাইবান্ধা প্রতিনিধিবগুড়ার শাজাহানপুর উপজেলায় যৌতুকের টাকা না পেয়ে স্বামীর ঢেলে দেওয়া ফুটন্ত গরম পানিতে রিতা খাতুন (২৫) নামের এক গৃহবধূ দগ্ধ হয়েছেন। দগ্ধ ওই গৃহবধূকে হাসপাতালে না পাঠিয়ে দুদিন ধরে ঘরে আটকে রাখা হয় বলে শ্বশুরবাড়ির লোকজনের বিরুদ্ধে অভিযোগ পাওয়া গেছে।খবর পেয়ে গতকাল সোমবার শাজাহানপুর থানা–পুলিশ রিতাকে উদ্ধার করে বগুড়ার শহীদ জিয়াউর রহমান মেডিকেল কলেজ হাসপাতালে ভর্তি করে। এ ঘটনায় রিতার স্বামী রনিসহ (৩০) পাঁচজনকে আসামি করে থানায় মামলা হয়েছে। পুলিশ রনি ও তাঁর মা মমতাজ বেগমকে গ্রেপ্তার করেছে।পুলিশ ও রিতার পারিবারিক সূত্রে জানা গেছে, পাঁচ বছর আগে নাটোর জেলার গুরদাসপুর উপজেলার জুমাইনগর গ্রামের মুনছের আলীর মেয়ে রিতার সঙ্গে বগুড়া শহরের লতিফপুর মধ্যপাড়ার আবদুল মালেকের ছেলে রনির প্রেমের বিয়ে হয়। তাঁদের চার বছর বয়সী একটি মেয়ে রয়েছে।হাসপাতালে চিকিৎসাধীন রিতা অভিযোগ করেন, বিয়ের পর থেকে তাঁর স্বামী যৌতুকের টাকার জন্য তাঁর ওপর নির্যাতন শুরু করেন। বাবার বাড়ি থেকে যৌতুকের টাকা এনে দেওয়ার জন্য রিতার ওপর প্রায়শই শারীরিক ও মানসিক নির্যাতন চালানো হতো। এরই ধারাবাহিকতায় গত শনিবার সন্ধায় বাগ্বিতণ্ডার একপর্যায়ে রিতাকে মারপিট শুরু করেন রনি। এ সময় চুলায় থাকা ফুটন্ত গরম পানি রিতার শরীরে ঢেলে দেন রনি। এতে সঙ্গে সঙ্গে রিতার পুরো শরীর ঝলসে যায়। এরপর দুদিন পেরিয়ে গেলেও তঁাকে হাসপাতালে না নিয়ে ঘরে আটকে রাখা হয়। সহ্য করতে না পেরে গতকাল মুঠোফোনে বিষয়টি বাবাকে জানালে শাজাহানপুর থানার পুলিশ দুপুরের দিকে শ্বশুরবাড়ি থেকে তাঁকে উদ্ধার করে।ওই গৃহবধূকে উদ্ধার করা এসআই কালাচাঁদ ঘোষ বলেন, দাম্পত্য কলহের জের ধরে স্ত্রীর গায়ে গরম পানি ঢেলে দিয়েছিলেন রনি। এতে গৃহবধূর বুক থেকে পেট পর্যন্ত দগ্ধ হয়। তবে তাঁকে ঘরে আটকে রাখা হয়নি। তিনি গিয়ে শয্যাশায়ী ওই গৃহবধূর পাশে তাঁর স্বামীকে বসে থাকতে দেখেছিলেন বলে জানান।শাজাহানপুর থানার ভারপ্রাপ্ত কর্মকর্তা (ওসি) আবদুল্লাহ আল মাছউদ চৌধুরী ঘটনার সত্যতা নিশ্চিত করে বলেন, দগ্ধ রিতাকে উদ্ধার করে শহীদ জিয়াউর রহমান মেডিকেল কলেজ হাসপাতালে ভর্তি করা হয়েছে। এ ছাড়া রিতার বাবার করা মামলায় স্বামী ও শাশুড়িকে গ্রেপ্তার করা হয়েছে।রাজশাহী বিশ্ববিদ্যালয়ের ম্যানেজমেন্ট স্টাডিজ বিভাগের সান্ধ্য এমবিএর প্রশ্নপত্র ফাঁসের ঘটনায় গতকাল সোমবার বিভাগের একাডেমিক কমিটির সভা অনুষ্ঠিত হয়েছে। সভায় ঘটনা তদন্তে একটি কমিটি করার সুপারিশ করা হয়।ম্যানেজমেন্ট স্টাডিজ বিভাগের সভাপতি জিন্নাত আরা বেগম বলেন, প্রশ্নপত্র ফাঁসের ঘটনা নিয়ে গতকাল একাডেমিক কমিটির বৈঠক হয়েছে। কীভাবে প্রশ্নপত্রটি ফাঁস হয়েছে, তা উদ্ঘাটনের জন্য তদন্ত কমিটি গঠন করা দরকার। তাঁরা বিশ্ববিদ্যালয় কর্তৃপক্ষের কাছে তদন্ত কমিটি করে সত্য উদ্ঘাটনের প্রয়োজনীয় ব্যবস্থা নেওয়ার সুপারিশ করেছেন।ওই বিভাগের ১৬তম ব্যাচের এমবিএ প্রোগ্রামের দ্বিতীয় সেমিস্টারের ফাইনাল পরীক্ষার ‘প্রিন্সিপলস অব অ্যাকাউন্টিংয়ের’ প্রশ্নপত্র ফাঁস হয়। গত শনিবার বিকেল পাঁচটায় ওই পরীক্ষা হওয়ার কথা ছিল। ওই দিন দুপুরেই কর্তৃপক্ষ বিষয়টি জানতে পারে। তারা নতুন করে প্রশ্ন করে পরীক্ষা নেওয়ার ব্যবস্থা করে।এ ব্যাপারে গতকাল প্রথম আলোতে ‘রাজশাহী বিশ্ববিদ্যালয়ের সান্ধ্য এমবিএর প্রশ্ন ফাঁস’ শিরোনামে একটি খবর প্রকাশিত হয়।জমি নিয়ে বিরোধের জেরে নাটোরের সিংড়া উপজেলায় গতকাল সোমবার এক স্কুলছাত্রকে পিটিয়ে হত্যার অভিযোগ পাওয়া গেছে। এর আগের দিন সন্ধ্যায় বগুড়ার কাহালুতে ছুরিকাঘাতে আবদুল মতিন নামের এক ব্যক্তি নিহত হয়েছেন।পুলিশ ও এলাকাবাসী সূত্রে জানা গেছে, নিহত স্কুলছাত্র আসিব হোসেন (১০) সিংড়া উপজেলার শাঐল গ্রামের কৃষক আবদুল কুদ্দুসের ছেলে। সে একই এলাকার চৌপুকুরিয়া সরকারি প্রাথমিক বিদ্যালয়ের তৃতীয় শ্রেণির ছাত্র ছিল।সিংড়া থানার এসআই সঞ্জয় সরকার বলেন, আসিব রোববার দুপুরে স্কুল শেষে বাড়ি ফিরছিল। এ সময় গদনকুড়ি গ্রামের শাহীন মৃধা (২৫) তাকে পথে আটকে পিটিয়ে আহত করেন। পরে গ্রামের লোকজন উদ্ধার করে তাকে উপজেলা স্বাস্থ্য কমপ্লেক্সে নেয়। সেখানে কর্তব্যরত চিকিৎসক আসিবকে মৃত ঘোষণা করেন।সিংড়া থানার পরিদর্শক (তদন্ত) নূর আলম বলেন, এ ঘটনায় শাহীনসহ পাঁচজনের বিরুদ্ধে হত্যা মামলা হয়েছে। আসামিদের গ্রেপ্তারের চেষ্টা চলছে।এদিকে গত রোববার সন্ধ্যায় বগুড়ার কাহালু উপজেলার দুর্গাপুরের চাকদহ বাজারে বাগ্বিতণ্ডার জেরে আবদুল মতিন (৫০) নামের এক ব্যক্তিকে একদল লোক মারধর করে। একপর্যায়ে তাঁকে ছুরিকাঘাত করা হয়। এতে তিনি মাটিতে লুটে পড়েন। চিৎকার শুনে আশপাশের লোকজন এগিয়ে এলে হামলাকারীরা পালিয়ে যায়। পরে দুপচাঁচিয়া উপজেলা স্বাস্থ্য কমপ্লেক্সে নেওয়ার পথেই মতিনের মৃত্যু হয়। তাঁর বাড়ি দুর্গাপুর ইউনিয়নের চাকদহ গ্রামে।কাহালু থানার ওসি নূর এ আলম ছিদ্দিকী বলেন, এ ঘটনায় রাতেই দুজনের নাম উল্লেখসহ অজ্ঞাতনামা কয়েকজনের বিরুদ্ধে হত্যা মামলা হয়েছে। রাতেই অভিযান চালিয়ে ওই গ্রামের জেল্লার হোসেন (৪৮) নামের এক আসামিকে গ্রেপ্তার করা হয়েছে।জয়পুরহাট জেলা পরিষদ নির্বাচনে ২ নম্বর সাধারণ ওয়ার্ডের সদস্য পদের প্রার্থী দেওয়ান মিজানুর রহমান টিটোর মনোনয়নপত্রে সমর্থকের স্বাক্ষর জাল করার অভিযোগ উঠেছে। তাঁর মনোনয়নপত্রে সমর্থক হিসেবে স্বাক্ষর করেননি বলে দাবি করেছেন জয়পুরহাট সদর উপজেলার বম্বু ইউনিয়ন পরিষদের (ইউপি) সংরক্ষিত ১ নম্বর ওয়ার্ডের নারী সদস্য পারভিন আকতার। মিজানুর রহমান তাঁর স্বাক্ষর জাল করেছেন বলে সংবাদ সম্মেলনে অভিযোগ করেন এই নারী সদস্য।পারভিন আকতার দাবি করেন, মিজানুর রহমানের মনোনয়নপত্রে প্রস্তাবক বা সমর্থনকারী কোনো হিসেবেই তিনি স্বাক্ষর করেননি। মিজানুর রহমানের মনোনয়নপত্রে তাঁর যে স্বাক্ষর রয়েছে তা জাল।জেলা পরিষদ নির্বাচনে ২ নম্বর ওয়ার্ড থেকে সাধারণ সদস্য হিসেবে প্রতিদ্বন্দ্বিতা করছেন মিজানুর রহমান। গতকাল বিকেলে মুঠোফোনে কথা হলে তিনি দাবি করেন, তাঁর মনোনয়নপত্রে বম্বু ইউপির সংরক্ষিত নারী সদস্য পারভিন আকতার স্বেচ্ছায়, সজ্ঞানে স্বাক্ষর করেছেন। এখন পারভিন আকতার অপর দুই প্রার্থীর চাপে এবং তাঁদের হুমকির মুখে সংবাদ সম্মেলন করে তাঁর বিরুদ্ধে স্বাক্ষর জালের মিথ্যা অভিযোগ করছেন।গতকাল সোমবার জয়পুরহাট প্রেসক্লাবে আয়োজিত সংবাদ সম্মেলনে ইউপি সদস্য পারভিন আকতার লিখিত অভিযোগে দাবি করেন, মিজানুর রহমান তাঁর জাতীয় পরিচয়পত্রের নম্বর গোপনে সংগ্রহ করে মনোনয়নপত্রে তাঁর স্বাক্ষর জাল করে জমা দিয়েছেন। তিনি বিষয়টি জানতে পেরে গত শনিবার মনোনয়নপত্র যাচাই-বাছাইয়ের দিন জেলা রিটার্নিং কর্মকর্তার কাছে মৌখিক ও লিখিত অভিযোগ দিয়েছেন। তারপরও মিজানুর রহমান রাজনৈতিক প্রভাব খাটিয়ে তাঁর মনোনয়নপত্র বৈধ করিয়েছেন।জয়পুরহাট জেলা প্রশাসক ও জেলা রিটার্নিং কর্মকর্তা আবদুর রহিম গতকাল বলেন, ওই ইউপি সদস্য মিজানুর রহমানের মনোনয়নপত্রে স্বাক্ষর করেননি বলে অভিযোগ করেছিলেন। এরপর ওই ইউপি সদস্যের আরও তিনটি স্বাক্ষর নেওয়া হয়। ওই তিনটি স্বাক্ষর নিয়ে মনোনয়নপত্রের স্বাক্ষরের সঙ্গে মিলিয়ে দেখা হয়। তবে স্বাক্ষর হবহু মিলে যাওয়ায় মনোনয়নপত্রের স্বাক্ষরটি সঠিক মনে হয়েছে। তাই তিনি ও সহকারী রিটার্নিং কর্মকর্তা ওই নারীর অভিযোগ আমলে নেননি।জেলা নির্বাচন কার্যালয় সূত্রে জানা গেছে, জেলা পরিষদ নির্বাচনে চেয়ারম্যান ও সদস্য পদে প্রার্থীদের মনোনয়নপত্রে ভোটার হিসেবে সংশ্লিষ্ট চেয়ারম্যান, মেম্বার, মেয়র, কাউন্সিলররা প্রস্তাবক ও সমর্থক হিসেবে স্বাক্ষর করার এখতিয়ার রাখেন।জাতীয় আইন সহায়তা প্রদান সংস্থাকে আরও গতিশীল করতে নাটোর জেলার মানুষের কাছ থেকে তথ্য ও পরামর্শ সংগ্রহ করা হচ্ছে। রিসার্চ ফর ডেভেলপমেন্ট নামের একটি সংস্থা গতকাল সোমবার থেকে এ কার্যক্রম শুরু করে। সংস্থার গবেষণা কর্মকর্তা মহিউদ্দিন পাটোয়ারী বলেন, অসহায় একটি মানুষও যেন বিনা মূল্যে আইনসেবা পাওয়া থেকে বঞ্চিত না হন, সে ব্যাপারে সরকার একটি প্রকল্প হাতে নিয়েছে। এই প্রকল্পের আওতায় তৃণমূল পর্যায়ের সর্বোচ্চসংখ্যক মানুষ কত সহজে আইনসেবা নিতে পারেন, তা জানতে সরাসরি জনগণের মতামত ও পরামর্শ সংগ্রহ করা হচ্ছে। ১০ ডিসেম্বর জয়পুরহাটে শিশুদের ভিটামিন ‘এ’ ক্যাপসুল খাওয়ানো হবে। এ উপলক্ষে গতকাল বেলা ১১টায় জয়পুরহাট নার্সিং ইনস্টিটিউট মিলনায়তনে সাংবাদিকদের জন্য এক অবহিতকরণ সভা করা হয়। জেলা সিভিল সার্জন জসিম উদ্দিন হাওলাদার বলেন, ভিটামিন ‘এ’-এর অভাবে শিশুদের রাতকানা রোগ এবং অপুষ্টিজনিত মৃত্যু হয়। কোনো শিশু যেন ভিটামিন ‘এ’ ক্যাপসুল খাওয়া থেকে বাদ না পড়ে, এ জন্য ২৪টি ভ্রাম্যমাণ কেন্দ্র থাকবে। সভায় আরও বক্তব্য দেন জেলা আধুনিক হাসপাতালের তত্ত্বাবধায়ক খুরশিদ আলম, জেলা পরিবার পরিকল্পনা অধিদপ্তরের উপপরিচালক যোবাইর গালীব, জেলা পরিষদের প্রশাসক এস এম সোলায়মান আলী। বিশ্ব মানবিক মর্যাদা দিবস উপলক্ষে চাঁপাইনবাবগঞ্জে গতকাল বেলা ১১টায় মানববন্ধন করা হয়েছে। বাংলাদেশ দলিত ও বঞ্চিত জনগোষ্ঠী অধিকার আন্দোলন সংগঠনের জেলা শাখা জেলা প্রশাসকের কার্যালয়ের সামনে এ আয়োজন করে। মানববন্ধনে বক্তব্য দেন সংগঠনের জেলা শাখার উপদেষ্টা শ্যাম কিশোর দাস গোস্বামী, সভাপতি ব্রহ্মনাথ ঠাকুর, সাধারণ সম্পাদক দেব সাগর ঠাকুর প্রমুখ। বক্তারা বলেন, তাঁদের জীবন-জীবিকার কোনো নিশ্চয়তা নেই। তাঁরা টাকা দিতে পারেন না বলে চাকরি হয় না। এ সময় তাঁরা জাত ও পেশাভিত্তিক বৈষম্য প্রতিরোধে প্রস্তাবিত ‘বৈষম্য বিলোপ আইন’ দ্রুত প্রণয়নসহ আট দফা দাবি জানান। সিরাজগঞ্জের রায়গঞ্জ উপজেলায় জাতীয় ভিটামিন ‘এ’ প্লাস ক্যাম্পেইন উপলক্ষে গতকাল সোমবার এক অবহিতকরণ সভা হয়েছে। উপজেলা স্বাস্থ্য কমপ্লেক্সের সভাকক্ষে আয়োজিত এ সভায় প্রধান অতিথি ছিলেন ইউএনও ইকবাল আখতার। উপজেলা স্বাস্থ্য ও পরিবার পরিকল্পনা কর্মকর্তা রতন কুমার রায়ের সভাপতিত্বে বক্তব্য দেন উপজেলা শিক্ষা কর্মকর্তা মো. আখতারুজ্জামান, জেলা স্বাস্থ্য তত্ত্বাবধায়ক গোলাম রব্বানী, চিকিৎসা কর্মকর্তা বেলাল প্রমুখ। সুনামগঞ্জের ধরমপাশা উপজেলার ধরমপাশা-মধ্যনগর সড়কটির দূরত্ব ২০ কিলোমিটার। এর মধ্যে ১৭ কিলোমিটারই ভাঙাচোরা। দীর্ঘদিন ধরে সড়কটি সংস্কার না করায় এখানকার সাতটি ইউনিয়নের দেড় লক্ষাধিক মানুষকে অবর্ণনীয় দুর্ভোগে পোহাতে হচ্ছে।অবৈধভাবে আয়োজিত তাঁত ও বস্ত্র মেলা বন্ধ করে দেওয়ায় কুমিল্লার তিতাস উপজেলা নির্বাহী কর্মকর্তার (ইউএনও) কার্যালয়ে উপজেলা আওয়ামী লীগ ও সহযোগী সংগঠনের একাংশের নেতা-কর্মীরা তালা দিয়েছেন বলে অভিযোগ পাওয়া গেছে। গতকাল সোমবার এই ঘটনা ঘটে। এ সময় ইউএনও সেখানে ছিলেন না।তিতাস উপজেলা প্রশাসনের অন্তত তিনজন কর্মকর্তা ও পুলিশ জানায়, গত ১৭ নভেম্বর তিতাস উপজেলার বলরামপুর ইউনিয়ন পরিষদ-সংলগ্ন গুইনপুর মাঠে তাঁত ও বস্ত্র মেলার আয়োজন করে উপজেলা স্বেচ্ছাসেবক লীগের আহ্বায়ক ও বলরামপুর ইউনিয়ন পরিষদের (ইউপি) চেয়ারম্যান নূরনবী। প্রশাসনের অনুমতি না নিয়েই ওই মেলার আয়োজন করা হয়। এ ছাড়া মেলার নামে সেখানে চলছিল জুয়া খেলা। জেলা প্রশাসনের কাছে ওই অভিযোগ এলে গত শনিবার কুমিল্লা থেকে নির্বাহী ম্যাজিস্ট্রেট গিয়ে ওই মেলা বন্ধ করে দেন। এতে ক্ষিপ্ত হয়ে গতকাল সোমবার বেলা ১১টায় ইউএনও কার্যালয়ে তালা দেওয়া হয়। এ সময় সেখানে উপজেলা আওয়ামী লীগের একাংশের সভাপতি পারভেজ হোসেন সরকার, নূরনবীসহ অর্ধশতাধিক নেতা-কর্মী উপস্থিত ছিলেন। দুপুর ১২টায় তিতাস থানা পুলিশের একটি দল ঘটনাস্থলে যায়। এরপর নূরনবী তালা খুলে দেন।ইউএনওর কার্যালয়ে তালা দেওয়ার কথা স্বীকার করে পারভেজ হোসেন বলেন, ‘ইউএনও কাজের ব্যাপারে কারও সঙ্গে সমন্বয় করেন না। সিসি ক্যামেরা স্থাপন করার জন্য প্রকল্প চাইলে তিনি তা অনুমোদন করেননি। নিজের খেয়ালমতো তিনি প্রকল্প দেন। এসব বিষয়ে সোমবার সকালে তাঁকে ফোন করা হলে তিনি আমার সঙ্গে খারাপ ব্যবহার করেন। এর সঙ্গে মেলা বন্ধের কোনো সংশ্লিষ্টতা নেই।’নূরনবী বলেন, ‘ইউএনও বিভিন্ন সভায় আমাদের হেয় করে কথা বলেন। মেলায় অবৈধ কোনো কিছু হচ্ছে বলে তিনি দাবি করেন।’এসব অভিযোগের বিষয়ে ইউএনও মকিমা বেগম বলেন, ‘অবৈধ মেলা বন্ধ করে দিয়েছে জেলা প্রশাসনের নির্বাহী ম্যাজিস্ট্রেট। তাঁত ও বস্ত্র মেলার নামে সেখানে জুয়া হচ্ছিল, তাই সেটি বন্ধ করে দেওয়া হয়। ওই কারণে তাঁরা আক্রোশবশত আমার কার্যালয়ে তালা দেয়। যাঁরা প্রকল্প নিয়ে কথা বলছেন, প্রত্যেকের প্রকল্প বিধিমোতাবেক বাস্তবায়ন করা হচ্ছে। বিষয়টি জেলা প্রশাসক মহোদয়কে জানানো হয়েছে।’এ বিষয়ে কুমিল্লা জেলা প্রশাসক মো. জাহাংগীর আলম বলেন, ‘কোনো সরকারি দপ্তরে কারও তালা মারার এখতিয়ার নেই। যারা এ ধরনের কাজ করেছে, তাদের বিরুদ্ধে ব্যবস্থা নেওয়া হবে। ইউএনও আমাকে বিষয়টি জানিয়েছেন। ইউএনও ব্যক্তিগতভাবে অন্যায় করলে এক রকম ব্যাপার, তাই বলে দপ্তরে তালা দেওয়া কোনোভাবেই বরদাশত করা হবে না।’বেসরকারি সংস্থা এইড কুমিল্লা এবং দিশার উদ্যোগে গতকাল সোমবার কুমিল্লার ১৫ নারী মুক্তিযোদ্ধাকে সম্মাননা দেওয়া হয়েছে। অনুষ্ঠানে নারী মুক্তিযোদ্ধারা সরকারের কাছে মাসিক ভাতা দাবি করেছেন।গতকাল দুপুরে কুমিল্লা শহরতলির রঘুপুর এলাকায় এইড কুমিল্লার কার্যালয়ে ওই অনুষ্ঠান হয়। এতে সম্মাননা পাওয়া নারী মুক্তিযোদ্ধাদের প্রত্যেককে ২০ হাজার টাকা, ক্রেস্ট, চাদর, শাড়ি ও উত্তরীয় দেওয়া হয়। জেলা প্রশাসক তাঁদের হাতে এসব সম্মাননা তুলে দেন।নারী মুক্তিযোদ্ধারা হলেন আদর্শ সদর উপজেলার পশ্চিম আনন্দপুর গ্রামের মমতাজ বেগম, সদর দক্ষিণ উপজেলার বড় ধর্মপুর গ্রামের ফুলবানু, বরুড়া উপজেলার আড্ডা গ্রামের মঞ্জুমা বেগম, চান্দিনা উপজেলার বিচুন্দাইর গ্রামের তাজিয়া খাতুন, নাঙ্গলকোট উপজেলার মোগরা গ্রামের আফিয়া বেগম, তিতাস উপজেলার কেশবপুর গ্রামের শাহীনুর বেগম, ব্রাহ্মণপাড়া উপজেলার নাইঘর গ্রামের আলেয়া বেগম, বুড়িচং উপজেলার সিন্দুরিয়া পাড়া গ্রামের হাজেরা বেগম, দাউদকান্দি উপজেলার ভাগলপুরের মকিনা বেগম, লাকসাম উপজেলার পাইকপাড়া গ্রামের ফাতেমা বেগম ও নশরতপুর গ্রামের নূরবানু, মুরাদনগর উপজেলার নগরপাড় গ্রামের বেলা রানী দাস, চৌদ্দগ্রাম উপজেলার সোনাপুর গ্রামের আফিয়া খাতুন ও নোয়াপাড়া গ্রামের স্বরূপা বেগম এবং দেবীদ্বার উপজেলার হোসেনপুর গ্রামের মাজেদা খাতুন।সম্মাননা নিতে আসা তাজিয়া খাতুনের বয়স ৯০ ছুঁই ছুঁই। বয়সের ভারে নুয়ে পড়ছেন। লাঠিতে ভর দিয়ে কোনো রকমে হাঁটাচলা করেন। ছেলে আবদুল খালেক (৬৫) ও নাতি আমির হোসেনকে (২৯) নিয়ে এসেছেন সম্মাননা নিতে। অনুষ্ঠানে তিনি বলেন, মুক্তিযোদ্ধাদের মতো তাঁদেরও মাসিক ভাতা দেওয়া হোক।তাজিয়া খাতুনের কথার সঙ্গে সায় দেন সম্মাননা নিতে আসা মাজেদা খাতুনও (৬৮)। এ সময় নূরবানু বলেন, ‘খুব সুন্দরভাবে আমাদের সম্মানিত করা হয়েছে। আমরা এখন ভাতা চাই।’সম্মাননা দেওয়া উপলক্ষে এইড কুমিল্লার নির্বাহী পরিচালক রোকেয়া বেগম শেফালীর সভাপতিত্বে আলোচনা সভা হয়। এতে প্রধান অতিথির বক্তব্য দেন জেলা প্রশাসক মো. জাহাংগীর আলম। তিনি বলেন, নারী মুক্তিযোদ্ধাদের জন্য বর্তমান সরকার কাজ করে যাচ্ছে। জেলা প্রশাসনও কাজ করছে। এই ১৫ জনের মধ্যে চারজনের নামে ইতিমধ্যে গেজেট হয়েছে। বাকি ১১ জনের নামও প্রক্রিয়াধীন।অনুষ্ঠানে বক্তব্য দেন আদর্শ সদরের ইউএনও মো. সামসুজ্জামান, লেখক শান্তিরঞ্জন ভৌমিক, মুক্তিযোদ্ধা ও ইতিহাসবিদ গোলাম ফারুক, সচেতন নাগরিক কমিটির সাবেক জেলা সভাপতি শাহ আলমগীর খান প্রমুখ।জামায়াত নেতার ছেলে নাটোরের সিংড়া উপজেলা ছাত্রলীগের সভাপতি নির্বাচিত হয়েছেন। এ ঘটনায় নেতা-কর্মীরা মিশ্র প্রতিক্রিয়া ব্যক্ত করেছেন।সিংড়ায় গত শনিবার উপজেলা, পৌর ও গোল ই আফরোজ সরকারি কলেজ ছাত্রলীগের সম্মেলন হয়। এতে স্থানীয় সাংসদ ও তথ্যপ্রযুক্তি প্রতিমন্ত্রী জুনাইদ আহ্মেদ এবং ছাত্রলীগের কেন্দ্রীয় কমিটির সাধারণ সম্পাদক এস এম জাকির হোসাইন উপস্থিতি ছিলেন। সম্মেলনে উপজেলা ছাত্রলীগের সভাপতি পদে খালিদ হাসান নির্বাচিত হন। তিনি পৌর জামায়াতের সাবেক আমির রওশন আলীর ছেলে এবং প্রতিমন্ত্রী জুনাইদ আহ্মেদের ভাগনে।নাম প্রকাশ না করার শর্তে সিংড়ার চৌগ্রাম ইউনিয়ন ছাত্রলীগের এক কর্মী বলেন, একজন জামায়াত নেতার ছেলেকে উপজেলা ছাত্রলীগের সর্বোচ্চ পদে বসানো ঠিক হয়নি। আওয়ামী লীগের একজন প্রভাবশালী নেতার ভাগনে হওয়াটাই তাঁর বড় যোগ্যতা হিসেবে দেখা হয়েছে। তবে এ নিয়ে প্রকাশ্যে সমালোচনা করার সাহস কারও নেই। তাই সবাই মুখ বুজে সহ্য করছেন।ছাত্রলীগের স্থানীয় কয়েকজন কর্মী বলেন, স্থানীয় রাজনীতিতে খালিদ হাসান তেমন একটা সক্রিয় ছিলেন না। কিছুদিন তিনি প্রতিমন্ত্রীর সহকারী একান্ত সচিব (এপিএস) হিসেবে দায়িত্ব পালন করেছেন। এই সুবাদে পরিচিতি লাভ করেন।তবে নতুন কমিটির সাধারণ সম্পাদক নাজমুল হক বলেন, জামায়াতের আমিরের ছেলের ছাত্রলীগের সভাপতি হওয়া নিয়ে প্রশ্ন তোলার কিছু নেই। খালিদ ঢাকার আহসান উল্লাহ বিশ্ববিদ্যালয়ের ছাত্র। তিনি কাউন্সিলরদের ভোটে উপজেলা ছাত্রলীগের নেতা নির্বাচিত হয়েছেন। এর আগে বড় কোনো পদে দায়িত্ব পালন না করলেও তিনি পৌর ছাত্রলীগের নির্বাহী কমিটির সদস্য ছিলেন। তিনি ব্যক্তিগত যোগ্যতায় নেতা নির্বাচিত হয়েছেন। তাঁর বাবা কোন দল করেন, তা নিয়ে প্রশ্ন তোলার কিছু নেই। নাটোর এনএস সরকারি কলেজ ছাত্রলীগের সাবেক সভাপতি বুলবুল আহমেদ বলেন, ‘সম্মেলনে আমি উপস্থিত ছিলাম। সেখানে নিয়মতান্ত্রিকভাবেই খালিদ হাসানকে সভাপতি নির্বাচিত করা হয়েছে। এদিক থেকে সমালোচনা করার কিছু নেই। তাঁর বাবার পরিচয় জানা থাকলে যে কেউ এটা নিয়ে প্রশ্ন তুলতেই পারেন। তবে সবকিছু নির্ভর করবে তাঁর (খালিদ হাসান) কর্মকাণ্ডের ওপর।’রওশন আলীর রাজনৈতিক পরিচয় সম্পর্কে গতকাল সোমবার সন্ধ্যায় মুঠোফোনে জানতে চাইলে খালিদ হাসান বলেন, একটি পক্ষ এ নিয়ে অপপ্রচার চালাচ্ছে।জেলা জামায়াতের সেক্রেটারি দেলোয়ার হোসেন বলেন, খালিদ হাসানের বাবা রওশন আলী সিংড়া পৌর জামায়াতের গত কমিটির আমির ছিলেন। নতুন কমিটি গঠনের প্রক্রিয়া চলছে।কিশোরগঞ্জের তাড়াইল উপজেলা বিএনপির দুটি কমিটি ঘোষণা করায় দলের নেতা-কর্মীদের মধ্যে বিভ্রান্তি দেখা দিয়েছে।জেলা বিএনপির তৎকালীন সভাপতি ফজলুর রহমান ও সাধারণ সম্পাদক মাজহারুল ইসলাম গত ১৪ নভেম্বর উপজেলা বিএনপির ১৪১ সদস্যের কমিটি অনুমোদন করেন। একই তারিখে তাঁরা ১০১ সদস্যের আরও একটি কমিটি অনুমোদন করায় নেতা-কর্মীরা দ্বিধায় পড়েছেন।গঠনতন্ত্র অনুযায়ী উপজেলা বিএনপির কমিটি হবে ১০১ সদস্যের।দুটি কমিটিতে সভাপতি, সহসভাপতি, সাধারণ সম্পাদক, যুগ্ম সাধারণ সম্পাদক, সাংগঠনিক সম্পাদক, কোষাধ্যক্ষ, দপ্তর সম্পাদক অভিন্ন থাকলেও অন্যান্য পদবিতে থাকা নাম নিয়ে নেতা-কর্মীদের মধ্যে বিভ্রান্তি দেখা দিয়েছে।নতুন কমিটির সহসভাপতি আবদুল হাই আল আজাদ বলেন, ‘তাড়াইল উপজেলা বিএনপির কমিটি ১৪১ সদস্যের, নাকি ১০১ সদস্যের—এ প্রশ্ন আমারও। এমন কাজ হওয়ায় নেতা-কর্মীরা হতবাক।’তাড়াইল-সাচাইল (সদর) ইউনিয়ন বিএনপির সভাপতি ও উপজেলা বিএনপির উভয় কমিটির সদস্য আলাউদ্দিন হীরা বলেন, ‘আমার হাতে ১৪১ সদস্যের কমিটি ও ১০১ সদস্যের কমিটি—দুটিই রয়েছে। হায়রে রাজনীতি!’এ প্রসঙ্গে উপজেলা বিএনপির নতুন সভাপতি মো. ছাইদুজ্জামান মোস্তফা বলেন, ‘উপজেলা বিএনপির ১৪১ সদস্যের কমিটি গঠন করা হয়েছে। ১০১ সদস্যের কমিটির ব্যাপারে আমি কিছু জানি না।’কিশোরগঞ্জ জেলা বিএনপির তৎকালীন সাধারণ সম্পাদক মাজহারুল ইসলাম বলেন, বিএনপির গঠনতন্ত্র অনুযায়ী উপজেলাবিএনপির কমিটি হবে ১০১ সদস্যের। ওই সময় তাড়াহুড়ো করে ১৪১ সদস্যের কমিটির অনুমোদন দেওয়া হয়েছে। ১০১ সদস্যের কমিটির বিষয়ে তিনি বলেন, কে বা কারা অন্যায়ভাবে এটি করেছে। পরে উপজেলা বিএনপির কমিটি সংশোধন করে সাংবাদিকদের অবহিত করা হবে।বরিশাল-২ আসনের সাবেক সাংসদ ওয়াদুদ সরদারের বাড়িতে ডাকাতির ঘটনায় গতকাল সোমবার সকালে উজিরপুর মডেল থানায় মামলা দায়ের করা হয়েছে। সাবেক সাংসদের ছেলে আলিদ বিন ওয়ালিদ বাদী হয়ে অজ্ঞাতনামা ১০-১২ জনকে আসামি করে এ মামলাটি করেন।পুলিশ গতকাল দুপুরে এলাকার তালিকাভুক্ত দুই ডাকাতকে গ্রেপ্তার করে তাদের নিয়ে বিভিন্ন স্থানে অভিযান চালিয়েছে।উজিরপুর মডেল থানার ভারপ্রাপ্ত কর্মকর্তা (ওসি) গোলাম সরোয়ার জানান, উজিরপুর উপজেলার বামরাইল ইউনিয়নের দক্ষিণ মোড়াকাঠি গ্রামে ওয়াদুদ সরদারের বাড়িতে গত শনিবার রাতে ডাকাতির ঘটনায় জড়িত থাকার অভিযোগে গতকাল দুপুরে উপজেলার বামরাইল ইউনিয়নের কালিহাতা গ্রামে অভিযান চালায় পুলিশ। অভিযানকালে তালিকাভুক্ত দুই ডাকাত সোহাগ তালুকদার (৩০) ও আবদুল হাকিমকে (৩৫) গ্রেপ্তার করেছে পুলিশ। তাঁদের স্বীকারোক্তি অনুযায়ী উপজেলার বিভিন্ন স্থানে অভিযান অব্যাহত রয়েছে।ময়মনসিংহের তারাকান্দা উপজেলায় গত রোববার এক যুবককে দুর্বৃত্তরা কুপিয়ে হত্যা করেছে। কিশোরগঞ্জের তাড়াইল উপজেলার তেউরিয়া গ্রাম থেকে এক দিনমজুরের লাশ উদ্ধার করেছে পুলিশ।নিহত দুজন হলেন তারাকান্দা উপজেলার পাগুলি আতকাপাড়া গ্রামের আবদুল হাকিমের ছেলে মাহবুবুল হাসান (৩০) ও তাড়াইল উপজেলার তেউরিয়া গ্রামের মৃত আবদুল মল্লিকের ছেলে জসিম উদ্দিন (২৮)।তারাকান্দা থানার পুলিশ ও স্থানীয় সূত্রে জানা যায়, গত রোববার রাতে মাহবুবুল তারাকান্দা উপজেলার হাটপাড়া গ্রামের একটি ধর্মীয় সভা থেকে মোটরসাইকেলে বাড়ি ফিরছিলেন। রাত প্রায় আটটার দিকে পাগুলি আতকাপাড়া গ্রামে নিজের বাড়ির কাছাকাছি পৌঁছালে অজ্ঞাত কয়েকজন দুর্বৃত্ত তাঁকে রামদা দিয়ে কুপিয়ে পালিয়ে যায়। পরে স্থানীয় লোকজন তাঁকে উদ্ধার করে হাসপাতালে নেওয়ার পথে তিনি মারা যান। পুলিশ ও স্থানীয় লোকজন আরও জানান, মাহবুবুলের দাদার সম্পত্তির ভাগ-বাঁটোয়ারা নিয়ে দীর্ঘদিন ধরে পারিবারিক বিরোধ চলছিল। এ নিয়ে মাহবুবুলের এক চাচার সঙ্গে তাঁর (মাহবুবুল) বাবার বেশ কয়েকটি মামলা রয়েছে। জমিসংক্রান্ত বিরোধের কারণেই হত্যাকাণ্ড হতে পারে বলে পুলিশ প্রাথমিকভাবে ধারণা করছে। তারাকান্দা থানার ওসি মাজহারুল হক বলেন, লাশ গত রোববার রাতেই ঘটনাস্থল থেকে উদ্ধার করে ময়নাতদন্তের জন্য ময়মনসিংহ মেডিকেল কলেজ হাসপাতালের মর্গে পাঠানো হয়েছে। পরিবারের পক্ষ থেকে মামলা দায়েরের প্রস্তুতি চলছে।তাড়াইল থানার পুলিশ ও নিহত ব্যক্তির স্বজনেরা জানান, গত রোববার সন্ধ্যার পর বাড়ি থেকে বের হয়ে জসিম আর ফিরে আসেননি। সকাল নয়টার দিকে স্থানীয় লোকজন তেউরিয়া কবরস্থানের কাছে তাঁর লাশ দেখতে পেয়ে পুলিশকে খবর দেন। বিকেলে পুলিশ ঘটনাস্থলে গিয়ে লাশের সুরতহাল করে লাশটি থানায় নিয়ে আসে। এ বিষয়ে তাড়াইল থানার ওসি খন্দোকার শওকত জাহান বলেন, লাশ ময়নাতদন্তের জন্য কিশোরগঞ্জ সদর হাসপাতালের মর্গে পাঠানো হবে। জসিমের মাথার পেছনের নিচের অংশে ও কোমরে ধারালো অস্ত্র দিয়ে আঘাতের চিহ্ন রয়েছে। পুলিশ ঘটনাটি খতিয়ে দেখছে।ইসলামী বিশ্ববিদ্যালয়ের ‘এইচ’ ইউনিটের ভর্তি পরীক্ষার প্রশ্নে ভুল থাকার অভিযোগ করেছেন পরীক্ষার্থীরা। পরীক্ষার্থীরা বলছেন, মোট ৮০টি প্রশ্নের মধ্যে ২১টিতে নানা রকম ভুল ছিল।বিশ্ববিদ্যালয় প্রশাসন সূত্রে জানা গেছে, গতকাল সোমবার সকাল সাড়ে ৯টা থেকে সাড়ে ১০টা পর্যন্ত আইন ও শরিয়াহ অনুষদের অধীন এইচ ইউনিটের পরীক্ষা অনুষ্ঠিত হয়। ইউনিটের ১৪০টি আসনের বিপরীতে ৬ হাজার ৬৬১ জন পরীক্ষার্থী অংশ নেন।এইচ ইউনিটের পরীক্ষায় অংশ নেওয়া একাধিক পরীক্ষার্থী অভিযোগ করেন, ২১টি প্রশ্নে বিভিন্ন ভুল ছিল। দু-একটি প্রশ্নে উত্তরের চারটি বিকল্পের মধ্যে সঠিক উত্তর ছিল না। প্রশ্নপত্রে অনেক বানান ভুল ছিল। এ ছাড়া বিরামচিহ্নের সঠিক ব্যবহার না হওয়ায় নানা দ্বিধাদ্বন্দ্বে পড়েন পরীক্ষার্থীরা।এইচ ইউনিটের সমন্বয়কারী নুরুন নাহার বলেন, ইউনিট কমিটির কিছু সমস্যার কারণে এক রাতের মধ্যে প্রশ্ন করতে হয়েছে। যে কারণে ছাপার ভুলসহ অনিচ্ছাকৃত কিছু ভুল থাকতে পারে। তবে প্রশ্নের উত্তরে ভুল থাকার বিষয়টি তাঁরা বিবেচনা করবেন।ইসলামী বিশ্ববিদ্যালয়ের কলা অনুষদভুক্ত ‘বি’ ইউনিটের ফলাফল প্রকাশ করা হয়েছে। সংশ্লিষ্ট ইউনিট সমন্বয়কারী সূত্রে জানা গেছে, গত রোববার বেলা সাড়ে ১১টা থেকে বিকেল ৫টা পর্যন্ত মোট তিন শিফটে ‘বি’ ইউনিটের পরীক্ষা হয়। পরীক্ষায় ৪২০টি আসনের বিপরীতে পরীক্ষায় অংশ নেন ১০ হাজার ৫৭৬ জন। গতকাল সোমবার বেলা আড়াইটায় এই ইউনিটের ফলাফল প্রকাশ করা হয়। ফলাফল সংশ্লিষ্ট ইউনিট সমন্বয়কারীর কার্যালয়ের নোটিশ বোর্ডে টাঙিয়ে দেওয়া হয়েছে। এ ছাড়া ফলাফল বিশ্ববিদ্যালয়ের ওয়েবসাইটেও পাওয়া যাবে। নেত্রকোনার কেন্দুয়ায় স্কুলছাত্রীকে যৌন হয়রানি করার এবং তাঁর ওপর হামলা চালানোর কথা স্বীকার করে জবানবন্দি দিয়েছেন এই ঘটনায় হওয়া মামলার প্রধান আসামি সুমন মিয়া (২৫)। গত রোববার নেত্রকোনার জ্যেষ্ঠ বিচারিক হাকিম আদালত-১-এ তিনি স্বীকারোক্তিমূলক জবানবন্দি দেন।সিলেটের হরিপুর এলাকা থেকে অভিযান চালিয়ে গত শনিবার রাতে পুলিশ তাঁকে গ্রেপ্তার করে। গত রোববার আদালতে স্বীকারোক্তিমূলক জবানবন্দি গ্রহণ শেষে তাঁকে কারাগারে পাঠানো হয়েছে। তিনি উপজেলার আশুজিয়া ইউনিয়নের কৈলাটি গ্রামের আবদুর রাশিদের ছেলে। এর আগে ছেলেকে পালিয়ে যেতে সহায়তা করার অপরাধে মামলার অন্য আসামি আবদুর রাশিদকেও পুলিশ গ্রেপ্তার করে।পুলিশ সূত্রে জানা গেছে, গত ২৯ নভেম্বর বার্ষিক পরীক্ষা দেওয়ার উদ্দেশ্যে বিদ্যালয়ে যাওয়ার পথে বখাটে সুমন নবম শ্রেণির এক ওই ছাত্রীকে যৌন হয়রানি ও তাঁর ওপর হামলা চালান। এ ঘটনায় ছাত্রীর পরিবারের পক্ষ থেকে কেন্দুয়া থানায় সুমনকে প্রধান আসামি করে দুজনের বিরুদ্ধে মামলা করা হয়। মামলার অন্য আসামি সুমনের বাবা আবদুর রাশিদ। এ ঘটনা নিয়ে প্রথম আলোয় একাধিক প্রতিবেদন প্রকাশিত হয়েছে।পুলিশ জানায়, সুমন মিয়াকে ধরতে ঘটনার পর থেকে পুলিশ তৎপর ছিল। আধুনিক প্রযুক্তি ব্যবহার করে সিলেটের হরিপুর এলাকা থেকে শনিবার রাত সাড়ে আটটার দিকে তাঁকে গ্রেপ্তার করা হয়। রোববার সকালে কেন্দুয়া থানায় নিয়ে আসা হয়। পরে স্বীকারোক্তিমূলক জবানবন্দি গ্রহণের জন্য ওই দিনই তাঁকে নেত্রকোনা আদালতে পাঠানো হয়।কেন্দুয়া থানার ওসি মো. সিরাজুল ইসলাম বলেন, সুমন মিয়া রোববার আদালতে ১৬৪ ধারায় স্বীকারোক্তিমূলক জবানবন্দি দিয়েছেন।কিউবার সাবেক প্রেসিডেন্ট প্রয়াত ফিদেল কাস্ত্রোর স্মরণে বাগেরহাটে সভা করেছে বাংলাদেশের কমিউনিস্ট পার্টি (সিপিবি) বাগেরহাট জেলা শাখা। গত রোববার রাতে শহরের পুরাতন আদালত এলাকায় দলের জেলা কার্যালয়ে অনুষ্ঠিত ওই স্মরণসভায় সভাপতিত্ব করেন জেলা কমিটির সদ্য বিদায়ী সভাপতি মুক্তিযোদ্ধা কমরেড রেজাউল করিম। সভায় ফিদেল কাস্ত্রোর রাজনৈতিক ও সংগ্রামী জীবন এবং আদর্শ তুলে ধরে আলোচনা করেন সিপিবির জেলা সভাপতি তুষার কান্তি বসু, সাধারণ সম্পাদক ফররুখ হাসান প্রমুখ। সভায় বক্তারা বলেন, ‘বাংলাদেশের মহান মুক্তিযুদ্ধে ফিদেল কাস্ত্রো ও কিউবার জনগণ সমর্থন দিয়ে আমাদের সম্মানিত করেছেন।’ অষ্টম জাতীয় বেতনকাঠামোয় অন্তর্ভুক্ত করা ও দেড় বছরের বকেয়া বেতন পরিশোধের দাবিতে শেরপুরের নকলনবিশেরা অনির্দিষ্টকালের জন্য কলম ও কর্মবিরতি কর্মসূচি গত রোববার শুরু করেছেন। এতে সদর সাব-রেজিস্ট্রার কার্যালয়ে জমির দলিলের নকল ও বালাম বই লেখার কার্যক্রম বন্ধ থাকায় দলিলের নকল কপি নিতে আসা লোকজন ভোগান্তিতে পড়ছেন।বাংলাদেশ এক্সট্রা মোহরার (নকলনবিশ) অ্যাসোসিয়েশন কেন্দ্রীয় কমিটির আহ্বানে নকলনবিশেরা এ কর্মসূচি পালন করছেন। গতকাল সকাল ১০টার দিকে তাঁরা কার্যালয়ের সামনে অবস্থান ধর্মঘট পালন করেন।নকলনবিশ অ্যাসোসিয়েশন শেরপুর জেলা শাখার সাধারণ সম্পাদক মো. রুকুনুজ্জামান জানান, দেড় বছর ধরে সরকার নকলনবিশদের বেতন বন্ধ রেখেছে। এ ছাড়া বারবার আশ্বাস দেওয়া সত্ত্বেও তাঁদের চাকরি স্থায়ী করছে না সরকার। ফলে দেশের বিভিন্ন সাব-রেজিস্ট্রার কার্যালয়ে কর্মরত নকলনবিশেরা মানবেতর জীবন যাপন করছেন।ক্রিকেট খেলা নিয়ে বিরোধের জের ধরে টাঙ্গাইলের সরকারি এম এম আলী কলেজের শিক্ষার্থীদের হামলায় শেরপুর সরকারি কলেজের এক শিক্ষকসহ ১৯ জন খেলোয়াড় আহত হয়েছেন। গত রোববার ওই কলেজের সামনে এ হামলার ঘটনা ঘটে।এ ঘটনার প্রতিবাদে ও খেলায় নিরাপত্তা নিশ্চিত করার দাবিতে আজ মঙ্গলবার শেরপুর সরকারি কলেজে মানববন্ধনের ডাক দিয়েছে কলেজের বিক্ষুব্ধ শিক্ষার্থীরা।এদিকে হামলায় আহত ব্যক্তিদের মধ্যে মেহেদী হাসান (১৮) ও জাকির হোসেন (১৭) নামের দুই খেলোয়াড়কে টাঙ্গাইলের কুমুদিনী মেডিকেল কলেজ হাসপাতালে ভর্তি করা হয়েছে। এ ছাড়া শরীরচর্চা শিক্ষক মঞ্জুরুল হক, খেলোয়াড় মারুফ হাসান, ফাহিম ফয়সাল, আবদুল্লাহ আল হাসান ও অন্যরা টাঙ্গাইল সদর হাসপাতালে প্রাথমিক চিকিৎসা নিয়েছেন।শেরপুর সরকারি কলেজ সূত্রে জানা গেছে, গত রোববার বিকেলে এম এম আলী কলেজ মাঠে ঢাকা শিক্ষা বোর্ডের উদ্যোগে আয়োজিত আন্তকলেজ ক্রিকেট প্রতিযোগিতার টাঙ্গাইল অঞ্চলের চূড়ান্ত খেলা এম এম আলী কলেজ ও শেরপুর সরকারি কলেজ দলের মধ্যে অনুষ্ঠিত হয়। খেলাটি টাই হওয়া সত্ত্বেও খেলা পরিচালনা কমিটি এম এম আলী কলেজকে জয়ী ঘোষণা করে। বিষয়টি শেরপুরের কলেজের শিক্ষক মঞ্জুরুল হক কলেজের অধ্যক্ষ ও ঢাকা বোর্ড কর্তৃপক্ষকে জানান। এতে ক্ষিপ্ত হয়ে এম এম আলী কলেজের শিক্ষার্থীরা গত রোববার বিকেলে কলেজ ক্যাম্পাসের সামনে শেরপুরে কলেজের শিক্ষক ও খেলোয়াড়দের ওপর হামলা চালান। এ ঘটনায় শেরপুরের কলেজের শিক্ষক মঞ্জুরুল হক টাঙ্গাইল সদর মডেল থানায় গত রোববার একটি সাধারণ ডায়েরি (জিডি) করেছেন।এ বিষয়ে জানতে চাইলে, এম এম আলী কলেজের অধ্যক্ষ হিমাংশু কুমার আচার্য্য বলেন, ‘ক্রিকেট ম্যাচ শেষ হওয়ার পর দায়িত্বপ্রাপ্ত সংশ্লিষ্ট সবাই খেলার মাঠ ত্যাগ করে। পরে রাস্তায় হামলার ঘটনা ঘটে। শেরপুর কলেজের কেউ আমাদের এ বিষয়ে কিছু জানায়নি। তদন্তের মাধ্যমে দোষীদের বিরুদ্ধে ব্যবস্থা নেওয়া হবে।’শেরপুর সরকারি কলেজের অধ্যক্ষ এ কে এম রিয়াজুল হাসান বলেন, বোর্ড কর্তৃপক্ষকে এম এম আলী কলেজের বিরুদ্ধে শাস্তিমূলক ব্যবস্থা নিতে ও খেলার মাঠে প্রয়োজনীয় নিরাপত্তা বিধান করতে হবে।এ বিষয়ে টাঙ্গাইল সদর মডেল থানার ওসি মো. নাজমুল হক ভূইয়া বলেন, ‘এ ঘটনায় থানায় জিডি হয়েছে। আমরা বিষয়টি নিয়ে সংশ্লিষ্টদের জিজ্ঞাসাবাদ করছি। তবে এ ঘটনায় কেউ আটক বা গ্রেপ্তার হয়নি।’নোয়াখালী সদর উপজেলায় বখাটেদের উত্ত্যক্তের শিকার ষষ্ঠ শ্রেণির এক মাদ্রাসাছাত্রীকে পরীক্ষায় অংশ নিতে দেওয়া হচ্ছে না বলে অভিযোগ উঠেছে।গত রোববার ওই ছাত্রীর মা সদর উপজেলা নির্বাহী কর্মকর্তার (ইউএনও) কাছে লিখিত অভিযোগ দিয়েছেন।ওই ছাত্রীর মা ইউএনওর কাছে দেওয়া লিখিত অভিযোগে উল্লেখ করেন, মাদ্রাসায় আসা-যাওয়ার পথে তাঁর মেয়েকে দুই যুবক প্রায়ই উত্ত্যক্ত করত। গত ২২ নভেম্বর সকালে মাদ্রাসায় যাওয়ার পথে ওই দুই যুবক তাঁর মেয়ের পথ রোধ করে। এ সময় তারা হাতে থাকা বোতলে অ্যাসিড আছে বলে তাঁর মেয়েকে ভয় দেখিয়ে পাশের একটি স্টুডিওতে নিয়ে আটকে রাখে। পরে বাজারের লোকজন তাঁর মেয়েকে উদ্ধার করে মাদ্রাসায় পাঠিয়ে দেন।ছাত্রীর মা অভিযোগ করেন, এ ঘটনার পর মাদ্রাসার ব্যবস্থাপনা কমিটির সদস্য আবু তাহের ওরফে তাহের নেতা মাদ্রাসায় গিয়ে সুপারিনটেনডেন্টের কক্ষে মেয়েকে ডেকে এনে মারধর করেন ও শিক্ষকদের ওপর চাপ সৃষ্টি করে তাঁর মেয়েকে মাদ্রাসা থেকে বের করে দেন। ১ ডিসেম্বর শুরু হওয়া বার্ষিক পরীক্ষায়ও তাঁর মেয়েকে অংশ নেওয়ার সুযোগ দেওয়া হয়নি।ওই ছাত্রীর মা বলেন, গতকাল সোমবার পর্যন্ত ষষ্ঠ শ্রেণির চারটি বিষয়ের পরীক্ষা হয়েছে। তাঁর মেয়ে একটি পরীক্ষায়ও অংশ নিতে পারেনি।ইউএনওর কাছে দেওয়া লিখিত অভিযোগে আরও বলা হয়, তাঁর পরিবারকে এলাকাছাড়া করার হুমকি দেওয়া হচ্ছে।এ ব্যাপারে জানতে চাইলে ইউএনও মো. নূরুল ইসলাম গতকাল মুঠোফোনে প্রথম আলোকে বলেন, সোমবার (গতকাল) সারা দিন তিনি বিভিন্ন কাজে ব্যস্ত ছিলেন। আজ মঙ্গলবার তদন্ত করতে তিনি ওই মাদ্রাসায় যাবেন।মাদ্রাসার ব্যবস্থাপনা কমিটির সদস্য আবু তাহের মুঠোফোনে প্রথম আলোকে বলেন, এলাকার কয়েকজন মুঠোফোনে তাঁকে বলেছেন, মাদ্রাসার ওই ছাত্রী এক ছেলের সঙ্গে স্টুডিওতে গিয়ে দীর্ঘ সময় ধরে কথা বলছে। এ কথা শোনার পর তিনি মাদ্রাসায় গিয়ে সুপারের কক্ষে মেয়েকে ডেকে এনে ঘটনা সম্পর্কে জিজ্ঞাসাবাদ করেছেন। এ সময় সুপারসহ শিক্ষকেরা উপস্থিত ছিলেন। মেয়েটিকে তিনি মারধর কিংবা মাদ্রাসা থেকে বের করে দেননি। তাঁর বিরুদ্ধে ওঠা সব অভিযোগকে তিনি ভিত্তিহীন বলে দাবি করেন।মাদ্রাসার সুপার অলি উল্লা মুঠোফোনে বলেন, তাঁর মাদ্রাসার কোনো মেয়েকে নিয়ে কোনো সমস্যার কথা তিনি জানেন না। কোনো মেয়ে পরীক্ষায় অংশ নেওয়া থেকে বিরত রয়েছে কি না, তাও তাঁর জানা নেই। ব্যবস্থাপনা কমিটির সদস্য আবু তাহের এক ছাত্রীকেতাঁর কক্ষে ডেকে আনার বিষয়ে যে কথা বলা হচ্ছে, তাও তিনি জানেন না।মাদ্রাসার শিক্ষক মো. কামরুল বলেন, এক ছাত্রীকে মাদ্রাসা থেকে বের করে দেওয়া হয়েছে বলে তিনি শুনেছেন।চট্টগ্রাম নগরের আইস ফ্যাক্টরি রোডের পাশে রেলওয়ে স্টেশন কলোনিতে গতকাল সোমবার দ্বিতীয় দিনের মতো উচ্ছেদ অভিযান চালানো হয়েছে।নারী নির্যাতন বন্ধের প্রধান হাতিয়ার হচ্ছে নারীদের শিক্ষিত করে তোলা। নারীদের শিক্ষিত করার মাধ্যমে নির্যাতন প্রতিরোধ করা সম্ভব। গতকাল সোমবার চট্টগ্রামের পটিয়ার একটি কমিউনিটি সেন্টারে আয়োজিত ‘বাল্যবিবাহ ও পারিবারিক সহিংসতা প্রতিরোধ’ শীর্ষক সমাবেশে বক্তারা এসব কথা বলেন।এক ছাত্রের ওপর হামলার জের ধরে নোয়াখালীর চিকিৎসা সহকারী প্রশিক্ষণ বিদ্যালয় (ম্যাটস) এক সপ্তাহের জন্য বন্ধ ঘোষণা করা হয়েছে।বিভিন্ন দাবিতে গতকাল সোমবার লক্ষ্মীপুর শহরে বিক্ষোভ মিছিল করেছে বণিক সমিতি। এ ছাড়া লক্ষ্মীপুরের জেলা প্রশাসক মো. জিল্লুর রহমান চৌধুরীর কাছে স্মারকলিপি দিয়েছেন ব্যবসায়ীরা।বাংলাদেশ মেডিকেল অ্যাসোসিয়েশন চট্টগ্রাম শাখার নির্বাচনে ভোট গ্রহণের স্থান নির্ধারণের লক্ষ্যে সম্ভাব্য ছয়টি স্থানের নাম জমা দিয়েছে স্বাচিপের দুটি পক্ষ। গতকাল সোমবার নির্বাচন কমিটির আহ্বায়কের দপ্তরে প্রতিদ্বন্দ্বী পক্ষ দুটি তিনটি করে ভেন্যুর নাম জমা দেয়।চট্টগ্রামের কোরীয় রপ্তানি প্রক্রিয়াকরণ অঞ্চলের (কেইপিজেড) তৎকালীন ব্যবস্থাপনা পরিচালক কমোডর (অব.) গোলাম রাব্বানী হত্যা মামলার এক আসামির জামিন নামঞ্জুর করেছেন আদালত।‘সবার সাথে সমৃদ্ধির পথে’ স্লোগান নিয়ে সুনামগঞ্জে গতকাল সোমবার আনুষ্ঠানিকভাবে যাত্রা শুরু করল ‘রেডিও সুনামগঞ্জ’। বিকেল সাড়ে চারটায় জেলা প্রশাসকের কার্যালয়ের সম্মেলনকক্ষে অনলাইনভিত্তিক এই বেতারের পরীক্ষামূলক সম্প্রচার শুরু করা হয়। সম্প্রচার কার্যক্রমের উদ্বোধন করেন সুনামগঞ্জের জেলা প্রশাসক শেখ রফিকুল ইসলাম। অনুষ্ঠানে শুভেচ্ছা বক্তব্য দেন অতিরিক্ত জেলা প্রশাসক (রাজস্ব) মো. লুৎফুর রহমান, জেলা শিল্পকলা একাডেমির সাধারণ সম্পাদক শামছুল আবেদীন, জেলা প্রশাসনের নির্বাহী হাকিম মনিরুল হাসান, জেলা সাংস্কৃতিক কর্মকর্তা আহমেদ মঞ্জরুল হক চৌধুরী প্রমুখ। ফেনীতে অগ্নিকাণ্ডে মো. আবদুল্লাহ (৮) নামের একটি প্রতিবন্ধী শিশুর মৃত্যু হয়েছে।গত রোববার রাতে ফেনী পৌরসভার বারাহিপুরের আবুবকর সড়কের নূর মিয়ার কলোনিতে এ অগ্নিকাণ্ডের ঘটনা ঘটে।পুলিশ ও স্থানীয় সূত্র জানায়, গত রোববার রাত সাড়ে নয়টার দিকে নূর মিয়ার কলোনিতে অগ্নিকাণ্ডের সূত্রপাত হয়। এ সময় অন্যরা ঘর থেকে বেরিয়ে আসতে পারলেও প্রতিবন্ধী মো. আবদুল্লাহ ভেতরে আটকা পড়ে। এ সময় সে মারা যায়। পরে তার লাশ উদ্ধার করা হয়।মো. আবদুল্লাহ রিকশাচালক বাবুল হোসেনের ছেলে। তাদের বাড়ি খুলনায়। বাবুল পরিবারসহ ওই কলোনির ভাড়া ঘরে বসবাস করতেন।ফেনী সদর মডেল থানার পরিদর্শক (তদন্ত) শহিদুল ইসলাম অগ্নিকাণ্ডে একটি প্রতিবন্ধী শিশুর মৃত্যুর সত্যতা নিশ্চিত করেছেন।কক্সবাজার সরকারি উচ্চবিদ্যালয়ের প্রাক্তন শিক্ষার্থীদের পুনর্মিলনী ২৫ ডিসেম্বর অনুষ্ঠিত হবে। ১৪২ বছরের পুরোনো এ শিক্ষাপ্রতিষ্ঠানের পুনর্মিলনী অনুষ্ঠানে অংশ নিতে প্রাক্তন শিক্ষার্থীদের নাম নিবন্ধন চলছে। কক্সবাজার জেলা পরিষদ ভবন, হোসেন ব্রাদার্স এবং বাজারঘাটার প্রিমিয়ার ব্যাংকের শাখায় নাম নিবন্ধন করা যাবে। অনুষ্ঠান হবে বিদ্যালয় প্রাঙ্গণে। প্রিমিয়ার ব্যাংকে অনলাইনেও নিবন্ধন ফি জমা দেওয়া যাবে। প্রয়োজনীয় তথ্য জানা যাবে ০১৬৭৫৮১১৬১১ ও ০১৬১৫০০৫৩৬৮—এই দুটি মুঠোফোন নম্বরে।সিলেটের বিশ্বনাথ উপজেলা সদর দিয়ে প্রবাহিত সুরমা-কুশিয়ারার শাখা বাসিয়া নদীর দুই তীর দখলমুক্ত করে দ্রুত খননকাজ শুরু করার দাবিতে মানববন্ধন ও সমাবেশ হয়েছে। গতকাল সোমবার বিকেলে বাসিয়া নদীর সেতুর ওপর ‘বাঁচাও বাসিয়া ঐক্য পরিষদ’ নামের নাগরিক সংগঠন মানববন্ধনের আয়োজন করে। মানববন্ধন চলাকালে সমাবেশও হয়। এতে বিভিন্ন শ্রেণি-পেশার মানুষ অংশ নেয়। ঐক্য পরিষদের আহ্বায়ক ফজল খানের সভাপতিত্বে সমাবেশে মুক্তিযোদ্ধা তৈয়ব আলীসহ বিভিন্ন রাজনৈতিক ও পেশাজীবী সংগঠনের সদস্যরা বক্তব্য দেন। ‘আমার বিদ্যালয় আমার অহংকার, পরিষ্কার-পরিচ্ছন্নতা আমার অঙ্গীকার’ স্লোগান নিয়ে গতকাল সোমবার টাঙ্গাইলের কালিহাতী উপজেলার সব শিক্ষাপ্রতিষ্ঠানে পরিষ্কার-পরিচ্ছন্নতা কর্মসূচি পালন করা হয়েছে। কালিহাতী উপজেলা প্রশাসন এই কর্মসূচির আয়োজন করে। সকাল ১০টায় কালিহাতী কলেজ প্রাঙ্গণে কর্মসূচির উদ্বোধন করেন উপজেলা পরিষদের চেয়ারম্যান মোজহারুল ইসলাম তালুকদার ও উপজেলা নির্বাহী কর্মকর্তা আবু নাসার উদ্দিন। টিনের ঘর তুলে স্ত্রী-সন্তানদের নিয়ে বাস করতেন দিনমজুর ইখলাছুর রহমান মোল্লা। জমি নিয়ে বিরোধের জেরে মামলার কারণে তিনি বাড়িছাড়া। এর ফাঁকে পরিবারটির মাথা গোঁজার সেই ঠাঁইটুকু শত্রুতার আগুনে পুড়ে ছাই।চুয়াডাঙ্গা সরকারি বালিকা উচ্চবিদ্যালয়ের নবম শ্রেণির মেধাবী ছাত্রী সুরাইয়া সুলতানা রিমুর (১৩) অপমৃত্যুর রহস্য উদ্‌ঘাটনে গঠিত পাঁচ সদস্যের তদন্ত কমিটি কাজ শুরু করেছে। অতিরিক্ত জেলা প্রশাসক (শিক্ষা ও আইসিটি) মোহাম্মদ আবদুর রাজ্জাকের নেতৃত্বে কমিটির সদস্যরা গতকাল সোমবার থেকেই তথ্য-উপাত্ত সংগ্রহ শুরু করেন।যশোরের কেশবপুরে গতকাল সোমবার বিকেলে ইউএনও কাপ ফুটবল টুর্নামেন্টের ফাইনাল খেলা অনুষ্ঠিত হয়েছে। খেলায় মঙ্গলকোট ইউনিয়ন জয়লাভ করে।প্রতিদ্বন্দ্বিতাপূর্ণ খেলায় পাঁজিয়া ইউনিয়নকে ২-১ গোলে হারিয়ে চ্যাম্পিয়ন হয় মঙ্গলকোট ইউনিয়ন। খেলায় প্রধান অতিথি হিসেবে উপস্থিত ছিলেন যশোরের জেলা প্রশাসক হুমায়ুন কবির। বিশেষ অতিথি হিসেবে বক্তব্য দেন কেশবপুরের উপজেলা পরিষদের চেয়ারম্যান এইচ এম আমির হোসেন, পৌর মেয়র রফিকুল ইসলাম, খুলনায় ফার্স্ট সিকিউরিটি ইসলামী ব্যাংকের ভাইস প্রেসিডেন্ট আবদুর রশিদ ও ব্যাংকের কেশবপুর শাখার ব্যবস্থাপক মনিরুল ইসলাম। সভাপতিত্ব করেন কেশবপুরের উপজেলা নির্বাহী কর্মকর্তা (ইউএনও) শরীফ রায়হান কবির। এ টুর্নামেন্টে অর্থায়ন করেছে ফার্স্ট সিকিউরিটি ইসলামী ব্যাংক। বিজয়ী দলের অধিনায়কের হাতে সোনার কাপ তুলে দেন প্রধান অতিথি।রাজবাড়ীর পাংশা উপজেলার কসবামাজাইল গ্রাম থেকে অস্ত্রসহ এক ব্যক্তিকে আটক করা হয়েছে। ওই ব্যক্তির নাম কবির হোসেন (৫০)। পাংশা থানার ভারপ্রাপ্ত কর্মকর্তা (ওসি) এস এম শাহজালাল বলেন, গোপন তথ্যের ভিত্তিতে গত রোববার দিবাগত রাত তিনটার দিকে কবিরকে বাড়ি থেকে আটক করা হয়। এরপর তল্লাশি চালিয়ে একটি ওয়ান শুটারগান ও দুটি গুলি উদ্ধার করা হয়। গতকাল সকালে কবিরের বিরুদ্ধে অস্ত্র আইনে মামলা দায়ের করে তাঁকে গ্রেপ্তার দেখানো হয়। দুপুরে তাঁকে আদালতের মাধ্যমে কারাগারে পাঠানোর নির্দেশ দেন। তাঁর বিরুদ্ধে থানায় আরও মামলা রয়েছে। যশোরের কেশবপুরে জলাবদ্ধতায় গৃহহারা পরিবারের মধ্যে উপজেলা প্রশাসন ত্রাণ বিতরণ করেছে। গতকাল সোমবার দুপুরে টিন ও নগদ টাকা বিতরণ করা হয়। যশোরে জেলা প্রশাসক হুমায়ুন কবির প্রধান অতিথি হিসেবে উপস্থিত থেকে এসব বিতরণ করেন। উপজেলা পরিষদের হল বিতরণ অনুষ্ঠানে সভাপতিত্ব করেন ইউএনও শরীফ রায়হান কবির। আরও উপস্থিত ছিলেন কেশবপুর পৌরসভার মেয়র রফিকুল ইসলাম। সাহায্যের জন্য গৃহহারা ৬০০ পরিবার আবেদন করেছেন। তাঁদের মধ্যে ১২৫টি পরিবারকে টিন দেওয়া গেছে। এ ছাড়া নগদ ৭ লাখ ৬৫ হাজার টাকা বিতরণ করা হয়েছে। এরপর বরাদ্দ পেলে অন্যদের দেওয়া হবে। যে ভূখণ্ড নিয়ে বাংলাদেশ রাষ্ট্র গঠিত, সেখানকার মানুষ গত ১১০ বছরে আন্দোলন-সংগ্রামের মাধ্যমে বিভিন্ন সময় ভাগ্য পরিবর্তনের সুযোগ পায়। ভাগ্য বদলাতে অগণিত মানুষ অকাতরে আত্মাহুতি দেয়। অপরিমেয় রক্ত, দুঃখ-কষ্ট ও অপমানের বিনিময়ে জাতির জীবনে আসে সুযোগ। কিন্তু কোনো সুযোগই বাংলার মানুষ ষোলো আনা কাজে লাগাতে পারেনি। কোনো কোনো আন্দোলন আংশিক সফল হয়েছে। কোনো কোনোটি একেবারেই হাতছাড়া হয়ে গেছে। যেমন আশির দশকে সামরিক স্বৈরাচারবিরোধী আন্দোলনের অর্জন।সাধারণ মানুষ বছরের বিশেষ বিশেষ দিনকে স্মরণ করে। কিন্তু সুখের স্মৃতি নয়, সেই দিনকে স্মরণ করতে গিয়ে ভারাক্রান্ত হয় দুঃখ ও হতাশায়। তারা যা চেয়েছে তা পায়নি। যা কল্পনা করেনি, যা চায়নি, পেয়েছে তা-ই। তেমন একটি দিন ৬ ডিসেম্বর। আজ সেই ৬ ডিসেম্বর।১৯৭৫ সালের ২৫ জানুয়ারি সংবিধানের চতুর্থ সংশোধনীর মাধ্যমে সংসদীয় গণতান্ত্রিক পদ্ধতির পরিবর্তে রাষ্ট্রপতি পদ্ধতির সরকার প্রবর্তিত হয়। তাতে বলা হয়েছিল, ‘বাংলাদেশের একজন রাষ্ট্রপতি থাকিবেন, যিনি প্রত্যক্ষ নির্বাচনের মাধ্যমে আইনানুযায়ী নির্বাচিত হইবেন।’ পরবর্তীকালে সামরিক শাসকেরা নানা রকম গোঁজামিল দিয়ে রাষ্ট্র পরিচালনা করলেও সংসদীয় গণতন্ত্রে আর ফিরে যাননি। রাষ্ট্রপতি পদ্ধতির রাষ্ট্রপতি ছিলেন জিয়াউর রহমান। তিনি ১৯৮১ সালে নিহত হওয়ার পর উপরাষ্ট্রপতি আবদুস সাত্তার প্রথমে অস্থায়ী রাষ্ট্রপতি, তারপর সংবিধান অনুযায়ী ১৯৮১-র ১৫ নভেম্বর প্রত্যক্ষ ভোটে দেশের রাষ্ট্রপতি নির্বাচিত হন। তিনি ছিলেন বাংলাদেশ জাতীয়তাবাদী দলের (বিএনপি) প্রার্থী। ৩১ জন প্রার্থীর মধ্যে আওয়ামী লীগের প্রার্থী ছিলেন কামাল হোসেন। বিচারপতি সাত্তার পেয়েছিলেন ১ কোটি ৪২ লাখ ৩৩ হাজার ৯৫৮ ভোট, কামাল হোসেন পেয়েছিলেন ৫৬ লাখ ৩৬ হাজার ১১৩ ভোট। নির্বাচন অবাধ ও সুষ্ঠু হয়েছিল বলেই সব পক্ষ অভিমত দেয়। সাত্তারের সরকার ছিল সম্পূর্ণ সংবিধানসম্মত এবং গণতান্ত্রিক সরকার। তাঁর সরকারেও যথাপূর্ব দুর্নীতি ছিল প্রচুর, কিন্তু সাত্তারের প্রশাসনিক দক্ষতা ছিল বাংলাদেশের যেকোনো সরকারের চেয়ে বেশি। কারণ, ফজলুল হকের সময় থেকে দেশের সব সরকারের সঙ্গেই দায়িত্বপূর্ণ কাজ করার অভিজ্ঞতা ছিল তাঁর। ১৯৭০-এর ঐতিহাসিক নির্বাচন তিনি এক হাতে পরিচালনা করেন অসামান্য নিরপেক্ষতার সঙ্গে, যে নির্বাচনে সমগ্র পাকিস্তানে আওয়ামী লীগ নিরঙ্কুশ সংখ্যাগরিষ্ঠতা পায়। যার ফলে বদলে যায় দেশের ইতিহাস। স্বাধীনতার পর বঙ্গবন্ধু তাঁকে গুরুত্বপূর্ণ কাজে লাগান। রাষ্ট্রায়ত্ত বিমা করপোরেশন পুনর্গঠনের দায়িত্ব দেন, সাংবাদিকদের প্রথম বেতন বোর্ডের চেয়ারম্যান করেন এবং বিভিন্ন প্রশাসনিক ব্যাপারে তাঁর পরামর্শ নিতেন। তাঁর অল্পকাল শাসনকালে রাষ্ট্রপতি সাত্তার ব্যাংক কর্মচারী নেতাদের অন্যায্য দাবিদাওয়া ও আবদারকে কঠোরভাবে দমন করেন।জিয়াউর রহমানের পরে, বিশেষ করে রাষ্ট্রপতি সাত্তারের নির্বাচিত হওয়ার পর থেকে সরকারে সেনাবাহিনীর প্রভাব কমে আসে। নানা দুর্বলতা সত্ত্বেও একটি নির্বাচিত বেসামরিক সরকার যখন কাজ শুরু করছিল, তখন সেনাবাহিনীর প্রধান জেনারেল হুসেইন মুহম্মদ এরশাদ ওই সরকারকে প্রকাশ্যে সমালোচনা করতে থাকেন। সেনাবাহিনীকে ক্ষমতার অংশীদার করতে হবে এমন দাবিও তোলেন। বিভিন্ন অনুষ্ঠানে তিনি সরকারের ব্যর্থতার জন্য বিরোধী রাজনৈতিক নেতার মতো বক্তব্য দিতে থাকেন। এ দেশের একশ্রেণির মধ্যবিত্তের যে গণতন্ত্র ভালো লাগে না, তা আমরা এখনকার মতোই সব সময় লক্ষ করেছি। চিরকালই সরকারি দলেও থাকে কিছু মীর জাফর।সাত্তারের নির্বাচিত সরকার যদি খুব খারাপ হতো, তাহলে তাঁর বিরুদ্ধে বিরোধী দলগুলোই রাস্তায় নামত এবং আন্দোলনের মাধ্যমে নতুন নির্বাচনের ব্যবস্থা হতে পারত। কিন্তু তা হলো না। সাড়ে চার মাসের মধ্যে বন্দুকের নলের মুখে বিনা রক্তপাতে তাঁকে সরানো হলো। ব্যক্তিকে নয়, তাঁর সরকারকেই। ১৯৮২ সালের ২৪ মার্চ, স্বাধীনতা দিবসের মাত্র দুই দিন আগে খুব সকালে প্রধান সামরিক আইন প্রশাসকের দায়িত্ব গ্রহণ করেন জেনারেল এরশাদ। তিনি তাঁর ঘোষণায় বলেন, ‘যেহেতু দেশে এমন একটি পরিস্থিতির সৃষ্টি হয়েছে, যাতে অর্থনৈতিক জীবনে নেমে এসেছে অচলাবস্থা, বেসামরিক প্রশাসন সুষ্ঠুভাবে কাজ করতে পারছে না, সকল স্তরে যথেষ্ট দুর্নীতি জীবনের অবিচ্ছেদ্য অংশে পরিণত হয়েছে...বৃহত্তর জাতীয় স্বার্থে এবং জাতীয় নিরাপত্তার খাতিরে কষ্টার্জিত দেশকে সামরিক আইনের অধীনে ন্যস্ত করা প্রয়োজনীয় হয়ে পড়েছে...।’ প্রায় ৮০-র কাছাকাছি বয়সে ক্ষমতাচ্যুত রাষ্ট্রপতি বন্দুকের গুলিতে মরতে চাননি বলে তিনিও বেতার-টেলিভিশনে ‘বাংলাদেশে শান্তি, ন্যায়বিচার, প্রগতি ও সমৃদ্ধির এক নবযুগের সূচনা’ হবে বলে নতুন সরকারের ‘সর্বাঙ্গীণ সাফল্য কামনা’ করেন। ওই কামনা যে তিনি অন্তরের অন্তস্তল থেকে করেছিলেন, তা পরে তিনি দেশের মানুষকে জানিয়ে দিয়ে মারা গেছেন।২৭ মার্চ অবসরপ্রাপ্ত বিচারপতি আহসানউদ্দিন চৌধুরীকে প্রধান বিচারপতি কামালউদ্দিন হোসেইন রাষ্ট্রপতির শপথবাক্য পাঠ করান। সামরিক ঘোষণাবলে তাঁকে নবম রাষ্ট্রপতি ‘মনোনীত’ করা হয়। শপথ গ্রহণ অনুষ্ঠানে আওয়ামী লীগ আমলের রাষ্ট্রপতি এবং মোশতাকের উপরাষ্ট্রপতি মোহাম্মদ উল্লাহসহ অনেকে উপস্থিত ছিলেন। ১৬ জুলাই জেনারেল এরশাদ ‘শিক্ষার উন্নয়ন ও ভবিষ্যৎ বংশধরদের চরিত্র’ গড়ে তোলার লক্ষ্যে একটি জাতীয় শিক্ষানীতি প্রণয়নের ঘোষণা দেন। কিন্তু দেশের ছাত্র-যুবসমাজ মনে করে, তাদের অতি বেশি ভালো চরিত্রের প্রয়োজন নেই, যে চরিত্র হাজার বছর যাবৎ আছে, সেটাই থাক।সভা-সমাবেশ নিষিদ্ধ ছিল, কিন্তু রাজনৈতিক নেতা-কর্মীদের জেল-জুলুম চলছিল ব্যাপকভাবে। শুধু বিএনপি নয়, আওয়ামী লীগের নেতাদেরও গ্রেপ্তার করা হয়। এর মধ্যে ১৯৮৩-র জানুয়ারিতে ৪৪ জন কবি-শিল্পী-সাহিত্যিক ‘ঐক্যবদ্ধভাবে একুশে ফেব্রুয়ারি পালনের’ আহ্বান জানিয়ে এক বিবৃতিতে বলেন, তার ‘মধ্য দিয়ে জাতীয় ঐতিহ্য ও মূল্যবোধগুলিকে রক্ষার চেতনা পুনরায় শাণিত করে তোলা’ হোক।নির্দলীয়ভাবে দ্রুত গণতান্ত্রিক আন্দোলন গড়ে ওঠে। ২৬ মার্চ জাতীয় স্মৃতিসৌধ চত্বরে আয়োজিত এক সমাবেশ থেকে আওয়ামী লীগের নেতৃত্বে ১৫টি দল একটি ৫ দফা ঘোষণা দেয়। কয়েক মাস পরে বিএনপির নেতৃত্বে গঠিত হয় ৭-দলীয় একটি জোট। তারাও ওই ৫ দফার প্রতি একাত্মতা প্রকাশ করে। শুরু হয় শেখ হাসিনার নেতৃত্বে ১৫-দলীয় জোট এবং খালেদা জিয়ার নেতৃত্বে ৭-দলীয় জোটের ‘অভিন্ন দাবি আদায়ের’ সংগ্রাম। প্রগতিশীল গণতান্ত্রিক সেই আন্দোলনে ক্ষতি হয় যা, তা হলো জামায়াতে ইসলামীও সেই আন্দোলনের সঙ্গে জুটে যায়। আন্দোলনের স্বার্থে দুই জোটই জামায়াতের সঙ্গে প্রণয় করতে থাকে।কী ছিল সেই ৫ দফায়? অন্যান্য বিষয়ের মধ্যে ছিল ‘অবিলম্বে দেশে জনগণের সকল মৌলিক অধিকারসহ গণতান্ত্রিক পরিবেশ পুনঃপ্রতিষ্ঠা করতে হবে’ এবং ‘নির্দলীয় নিরপেক্ষ সরকারের তত্ত্বাবধানে দেশে অন্য যেকোনো নির্বাচন অনুষ্ঠানের আগেই কেবলমাত্র সার্বভৌম জাতীয় সংসদের নির্বাচন অনুষ্ঠান করতে হবে’।দেশে গণতন্ত্র পুনঃপ্রতিষ্ঠার জন্য শেখ হাসিনা ও খালেদা জিয়ার নেতৃত্বে দুর্বার আন্দোলন হয়। তাঁদের আন্দোলনের সঙ্গে একাত্মতা প্রকাশ করে রাজপথ উত্তাল করে রাখে তাদের ১০ দফা নিয়ে কেন্দ্রীয় ছাত্র সংগ্রাম পরিষদ, ১৭ দফা নিয়ে সুপ্রিম কোর্ট বার অ্যাসোসিয়েশন, ৬ দফা দাবিনামা নিয়ে আইনজীবী সমিতিসমূহের সমন্বয় পরিষদ শামসুল হক চৌধুরীর নেতৃত্বে, বিস্তারিত ৫ দফা নিয়ে শ্রমিক কর্মচারী ঐক্য পরিষদ এবং নাগরিকদের ‘স্বৈরাচার ও সাম্প্রদায়িকতা প্রতিরোধ কমিটি’।সাড়ে আট বছরের সেই আন্দোলন নিয়ে আমার একটি বই বেরিয়েছিল নব্বইয়ের দশকে। খবরের কাগজে নিহত ব্যক্তিদের নাম দেখে হিসাব করে দেখেছিলাম, সেই আন্দোলনে নিরাপত্তা বাহিনীর গুলিতে সাড়ে সাত শর মতো মানুষ জীবন দিয়েছিলেন। গুলিবিদ্ধ হয়েছিলেন হাজার হাজার। আওয়ামী লীগ-বিএনপিসহ বিভিন্ন দলের শত শত নেতা কারা নির্যাতন ভোগ করেন। তাঁদের মধ্যে শেখ হাসিনা ও খালেদা জিয়াও আছেন। উত্তাল আন্দোলনের মধ্যে ৪ ডিসেম্বর রাতে রাষ্ট্রপতি এরশাদ পদত্যাগের ঘোষণা দেন। ৬ ডিসেম্বর উপরাষ্ট্রপতি মওদুদ আহমদ পদত্যাগ করেন এবং সর্বসম্মতিক্রমে প্রধান বিচারপতি সাহাবুদ্দীন আহমদ উপরাষ্ট্রপতির দায়িত্ব গ্রহণ করেন এবং অস্থায়ী রাষ্ট্রপতি হিসেবে শপথ নেন। তাঁর অধীনে নির্বাচনে খালেদা জিয়ার বিএনপি সংখ্যাগরিষ্ঠ আসন পায়, তবে সরকার গঠনের মতো নিরঙ্কুশ সংখ্যাগরিষ্ঠতা পায়নি। বিএনপি জামায়াতকে দুটো মহিলা আসন উপহার দিয়ে সরকার গঠন করে। বাংলাদেশে জামায়াত সরকারে অংশগ্রহণের সুযোগ পায়।আধুনিক গণতান্ত্রিক বাংলাদেশ গড়ার সুযোগ পেয়ে সুযোগ হারালেন খালেদা জিয়া। আশির দশকের আন্দোলনে তাঁর ভূমিকা ছিল আপসহীন, কিন্তু ক্ষমতায় গিয়ে তিনি মৌলবাদীদের সঙ্গে আপস করলেন। বাংলাদেশের যেকোনো ভালো শাসককে বাঙালি জাতির ইতিহাস জানতে হবে। সে ইতিহাসের শুরু একাত্তরে নয়, হাজার বছরেরও আগে। শুধু ইতিহাসও নয়, ভালো শাসককে বুঝতে হবে বাঙালি সংস্কৃতিকেও। বাঙালির ইতিহাস ও সংস্কৃতি কোনোটিরই তিনি গুরুত্ব দিলেন না। তিনি ক্ষমতা চিরস্থায়ী করতে চাইলেন। আওয়ামী লীগ নির্দলীয় ও নিরপেক্ষ সরকারের অধীনে নির্বাচনের সংগত দাবি করল। তিনি অগ্রাহ্য করে একতরফা নির্বাচন করলেন। ১৫ ও ৭-দলীয় জোটের অঙ্গীকার ভঙ্গ করলেন। স্বৈরাচারবিরোধী আন্দোলনের সঙ্গে তিনিই প্রথম বিশ্বাসঘাতকতা করেন।বেগম জিয়ার পর শেখ হাসিনা ক্ষমতা পেয়ে তিনিও একই পথ অনুসরণ করেন। আবার ২০০১-এ ক্ষমতা গ্রহণ করে খালেদা জিয়া গণতান্ত্রিক মূল্যবোধকে অমর্যাদা করেন এবং যেকোনো রকমে পুনর্নির্বাচিত হওয়ার আপ্রাণ চেষ্টা করেন। তাঁর ব্যর্থতায় আন্তর্জাতিক মদদে অগণতান্ত্রিক উদ্দিনীয় সরকার আসে। ২০০৯-এর নির্বাচিত শেখ হাসিনার সরকার অনেক দিন হয়ে যাওয়ায় আশির দশকের অঙ্গীকারের কথা বেমালুম ভুলে যায়। স্বৈরাচারবিরোধী আন্দোলনে শহীদদের পুনর্জন্মের ব্যবস্থা থাকলে ৫ জানুয়ারির নির্বাচনের পরে বাংলার মাটিতে এসে স্লোগান দিতেন: গণতন্ত্র যদি নিপাত যায় তো যাক!সৈয়দ আবুল মকসুদ: লেখক ও গবেষক।যে ভূখণ্ড নিয়ে বাংলাদেশ রাষ্ট্র গঠিত, সেখানকার মানুষ গত ১১০ বছরে আন্দোলন-সংগ্রামের মাধ্যমে বিভিন্ন সময় ভাগ্য পরিবর্তনের সুযোগ পায়। ভাগ্য বদলাতে অগণিত মানুষ অকাতরে আত্মাহুতি দেয়। অপরিমেয় রক্ত, দুঃখ-কষ্ট ও অপমানের বিনিময়ে জাতির জীবনে আসে সুযোগ। কিন্তু কোনো সুযোগই বাংলার মানুষ ষোলো আনা কাজে লাগাতে পারেনি। কোনো কোনো আন্দোলন আংশিক সফল হয়েছে। কোনো কোনোটি একেবারেই হাতছাড়া হয়ে গেছে। যেমন আশির দশকে সামরিক স্বৈরাচারবিরোধী আন্দোলনের অর্জন।সাধারণ মানুষ বছরের বিশেষ বিশেষ দিনকে স্মরণ করে। কিন্তু সুখের স্মৃতি নয়, সেই দিনকে স্মরণ করতে গিয়ে ভারাক্রান্ত হয় দুঃখ ও হতাশায়। তারা যা চেয়েছে তা পায়নি। যা কল্পনা করেনি, যা চায়নি, পেয়েছে তা-ই। তেমন একটি দিন ৬ ডিসেম্বর। আজ সেই ৬ ডিসেম্বর।১৯৭৫ সালের ২৫ জানুয়ারি সংবিধানের চতুর্থ সংশোধনীর মাধ্যমে সংসদীয় গণতান্ত্রিক পদ্ধতির পরিবর্তে রাষ্ট্রপতি পদ্ধতির সরকার প্রবর্তিত হয়। তাতে বলা হয়েছিল, ‘বাংলাদেশের একজন রাষ্ট্রপতি থাকিবেন, যিনি প্রত্যক্ষ নির্বাচনের মাধ্যমে আইনানুযায়ী নির্বাচিত হইবেন।’ পরবর্তীকালে সামরিক শাসকেরা নানা রকম গোঁজামিল দিয়ে রাষ্ট্র পরিচালনা করলেও সংসদীয় গণতন্ত্রে আর ফিরে যাননি। রাষ্ট্রপতি পদ্ধতির রাষ্ট্রপতি ছিলেন জিয়াউর রহমান। তিনি ১৯৮১ সালে নিহত হওয়ার পর উপরাষ্ট্রপতি আবদুস সাত্তার প্রথমে অস্থায়ী রাষ্ট্রপতি, তারপর সংবিধান অনুযায়ী ১৯৮১-র ১৫ নভেম্বর প্রত্যক্ষ ভোটে দেশের রাষ্ট্রপতি নির্বাচিত হন। তিনি ছিলেন বাংলাদেশ জাতীয়তাবাদী দলের (বিএনপি) প্রার্থী। ৩১ জন প্রার্থীর মধ্যে আওয়ামী লীগের প্রার্থী ছিলেন কামাল হোসেন। বিচারপতি সাত্তার পেয়েছিলেন ১ কোটি ৪২ লাখ ৩৩ হাজার ৯৫৮ ভোট, কামাল হোসেন পেয়েছিলেন ৫৬ লাখ ৩৬ হাজার ১১৩ ভোট। নির্বাচন অবাধ ও সুষ্ঠু হয়েছিল বলেই সব পক্ষ অভিমত দেয়। সাত্তারের সরকার ছিল সম্পূর্ণ সংবিধানসম্মত এবং গণতান্ত্রিক সরকার। তাঁর সরকারেও যথাপূর্ব দুর্নীতি ছিল প্রচুর, কিন্তু সাত্তারের প্রশাসনিক দক্ষতা ছিল বাংলাদেশের যেকোনো সরকারের চেয়ে বেশি। কারণ, ফজলুল হকের সময় থেকে দেশের সব সরকারের সঙ্গেই দায়িত্বপূর্ণ কাজ করার অভিজ্ঞতা ছিল তাঁর। ১৯৭০-এর ঐতিহাসিক নির্বাচন তিনি এক হাতে পরিচালনা করেন অসামান্য নিরপেক্ষতার সঙ্গে, যে নির্বাচনে সমগ্র পাকিস্তানে আওয়ামী লীগ নিরঙ্কুশ সংখ্যাগরিষ্ঠতা পায়। যার ফলে বদলে যায় দেশের ইতিহাস। স্বাধীনতার পর বঙ্গবন্ধু তাঁকে গুরুত্বপূর্ণ কাজে লাগান। রাষ্ট্রায়ত্ত বিমা করপোরেশন পুনর্গঠনের দায়িত্ব দেন, সাংবাদিকদের প্রথম বেতন বোর্ডের চেয়ারম্যান করেন এবং বিভিন্ন প্রশাসনিক ব্যাপারে তাঁর পরামর্শ নিতেন। তাঁর অল্পকাল শাসনকালে রাষ্ট্রপতি সাত্তার ব্যাংক কর্মচারী নেতাদের অন্যায্য দাবিদাওয়া ও আবদারকে কঠোরভাবে দমন করেন।জিয়াউর রহমানের পরে, বিশেষ করে রাষ্ট্রপতি সাত্তারের নির্বাচিত হওয়ার পর থেকে সরকারে সেনাবাহিনীর প্রভাব কমে আসে। নানা দুর্বলতা সত্ত্বেও একটি নির্বাচিত বেসামরিক সরকার যখন কাজ শুরু করছিল, তখন সেনাবাহিনীর প্রধান জেনারেল হুসেইন মুহম্মদ এরশাদ ওই সরকারকে প্রকাশ্যে সমালোচনা করতে থাকেন। সেনাবাহিনীকে ক্ষমতার অংশীদার করতে হবে এমন দাবিও তোলেন। বিভিন্ন অনুষ্ঠানে তিনি সরকারের ব্যর্থতার জন্য বিরোধী রাজনৈতিক নেতার মতো বক্তব্য দিতে থাকেন। এ দেশের একশ্রেণির মধ্যবিত্তের যে গণতন্ত্র ভালো লাগে না, তা আমরা এখনকার মতোই সব সময় লক্ষ করেছি। চিরকালই সরকারি দলেও থাকে কিছু মীর জাফর।সাত্তারের নির্বাচিত সরকার যদি খুব খারাপ হতো, তাহলে তাঁর বিরুদ্ধে বিরোধী দলগুলোই রাস্তায় নামত এবং আন্দোলনের মাধ্যমে নতুন নির্বাচনের ব্যবস্থা হতে পারত। কিন্তু তা হলো না। সাড়ে চার মাসের মধ্যে বন্দুকের নলের মুখে বিনা রক্তপাতে তাঁকে সরানো হলো। ব্যক্তিকে নয়, তাঁর সরকারকেই। ১৯৮২ সালের ২৪ মার্চ, স্বাধীনতা দিবসের মাত্র দুই দিন আগে খুব সকালে প্রধান সামরিক আইন প্রশাসকের দায়িত্ব গ্রহণ করেন জেনারেল এরশাদ। তিনি তাঁর ঘোষণায় বলেন, ‘যেহেতু দেশে এমন একটি পরিস্থিতির সৃষ্টি হয়েছে, যাতে অর্থনৈতিক জীবনে নেমে এসেছে অচলাবস্থা, বেসামরিক প্রশাসন সুষ্ঠুভাবে কাজ করতে পারছে না, সকল স্তরে যথেষ্ট দুর্নীতি জীবনের অবিচ্ছেদ্য অংশে পরিণত হয়েছে...বৃহত্তর জাতীয় স্বার্থে এবং জাতীয় নিরাপত্তার খাতিরে কষ্টার্জিত দেশকে সামরিক আইনের অধীনে ন্যস্ত করা প্রয়োজনীয় হয়ে পড়েছে...।’ প্রায় ৮০-র কাছাকাছি বয়সে ক্ষমতাচ্যুত রাষ্ট্রপতি বন্দুকের গুলিতে মরতে চাননি বলে তিনিও বেতার-টেলিভিশনে ‘বাংলাদেশে শান্তি, ন্যায়বিচার, প্রগতি ও সমৃদ্ধির এক নবযুগের সূচনা’ হবে বলে নতুন সরকারের ‘সর্বাঙ্গীণ সাফল্য কামনা’ করেন। ওই কামনা যে তিনি অন্তরের অন্তস্তল থেকে করেছিলেন, তা পরে তিনি দেশের মানুষকে জানিয়ে দিয়ে মারা গেছেন।২৭ মার্চ অবসরপ্রাপ্ত বিচারপতি আহসানউদ্দিন চৌধুরীকে প্রধান বিচারপতি কামালউদ্দিন হোসেইন রাষ্ট্রপতির শপথবাক্য পাঠ করান। সামরিক ঘোষণাবলে তাঁকে নবম রাষ্ট্রপতি ‘মনোনীত’ করা হয়। শপথ গ্রহণ অনুষ্ঠানে আওয়ামী লীগ আমলের রাষ্ট্রপতি এবং মোশতাকের উপরাষ্ট্রপতি মোহাম্মদ উল্লাহসহ অনেকে উপস্থিত ছিলেন। ১৬ জুলাই জেনারেল এরশাদ ‘শিক্ষার উন্নয়ন ও ভবিষ্যৎ বংশধরদের চরিত্র’ গড়ে তোলার লক্ষ্যে একটি জাতীয় শিক্ষানীতি প্রণয়নের ঘোষণা দেন। কিন্তু দেশের ছাত্র-যুবসমাজ মনে করে, তাদের অতি বেশি ভালো চরিত্রের প্রয়োজন নেই, যে চরিত্র হাজার বছর যাবৎ আছে, সেটাই থাক।সভা-সমাবেশ নিষিদ্ধ ছিল, কিন্তু রাজনৈতিক নেতা-কর্মীদের জেল-জুলুম চলছিল ব্যাপকভাবে। শুধু বিএনপি নয়, আওয়ামী লীগের নেতাদেরও গ্রেপ্তার করা হয়। এর মধ্যে ১৯৮৩-র জানুয়ারিতে ৪৪ জন কবি-শিল্পী-সাহিত্যিক ‘ঐক্যবদ্ধভাবে একুশে ফেব্রুয়ারি পালনের’ আহ্বান জানিয়ে এক বিবৃতিতে বলেন, তার ‘মধ্য দিয়ে জাতীয় ঐতিহ্য ও মূল্যবোধগুলিকে রক্ষার চেতনা পুনরায় শাণিত করে তোলা’ হোক।নির্দলীয়ভাবে দ্রুত গণতান্ত্রিক আন্দোলন গড়ে ওঠে। ২৬ মার্চ জাতীয় স্মৃতিসৌধ চত্বরে আয়োজিত এক সমাবেশ থেকে আওয়ামী লীগের নেতৃত্বে ১৫টি দল একটি ৫ দফা ঘোষণা দেয়। কয়েক মাস পরে বিএনপির নেতৃত্বে গঠিত হয় ৭-দলীয় একটি জোট। তারাও ওই ৫ দফার প্রতি একাত্মতা প্রকাশ করে। শুরু হয় শেখ হাসিনার নেতৃত্বে ১৫-দলীয় জোট এবং খালেদা জিয়ার নেতৃত্বে ৭-দলীয় জোটের ‘অভিন্ন দাবি আদায়ের’ সংগ্রাম। প্রগতিশীল গণতান্ত্রিক সেই আন্দোলনে ক্ষতি হয় যা, তা হলো জামায়াতে ইসলামীও সেই আন্দোলনের সঙ্গে জুটে যায়। আন্দোলনের স্বার্থে দুই জোটই জামায়াতের সঙ্গে প্রণয় করতে থাকে।কী ছিল সেই ৫ দফায়? অন্যান্য বিষয়ের মধ্যে ছিল ‘অবিলম্বে দেশে জনগণের সকল মৌলিক অধিকারসহ গণতান্ত্রিক পরিবেশ পুনঃপ্রতিষ্ঠা করতে হবে’ এবং ‘নির্দলীয় নিরপেক্ষ সরকারের তত্ত্বাবধানে দেশে অন্য যেকোনো নির্বাচন অনুষ্ঠানের আগেই কেবলমাত্র সার্বভৌম জাতীয় সংসদের নির্বাচন অনুষ্ঠান করতে হবে’।দেশে গণতন্ত্র পুনঃপ্রতিষ্ঠার জন্য শেখ হাসিনা ও খালেদা জিয়ার নেতৃত্বে দুর্বার আন্দোলন হয়। তাঁদের আন্দোলনের সঙ্গে একাত্মতা প্রকাশ করে রাজপথ উত্তাল করে রাখে তাদের ১০ দফা নিয়ে কেন্দ্রীয় ছাত্র সংগ্রাম পরিষদ, ১৭ দফা নিয়ে সুপ্রিম কোর্ট বার অ্যাসোসিয়েশন, ৬ দফা দাবিনামা নিয়ে আইনজীবী সমিতিসমূহের সমন্বয় পরিষদ শামসুল হক চৌধুরীর নেতৃত্বে, বিস্তারিত ৫ দফা নিয়ে শ্রমিক কর্মচারী ঐক্য পরিষদ এবং নাগরিকদের ‘স্বৈরাচার ও সাম্প্রদায়িকতা প্রতিরোধ কমিটি’।সাড়ে আট বছরের সেই আন্দোলন নিয়ে আমার একটি বই বেরিয়েছিল নব্বইয়ের দশকে। খবরের কাগজে নিহত ব্যক্তিদের নাম দেখে হিসাব করে দেখেছিলাম, সেই আন্দোলনে নিরাপত্তা বাহিনীর গুলিতে সাড়ে সাত শর মতো মানুষ জীবন দিয়েছিলেন। গুলিবিদ্ধ হয়েছিলেন হাজার হাজার। আওয়ামী লীগ-বিএনপিসহ বিভিন্ন দলের শত শত নেতা কারা নির্যাতন ভোগ করেন। তাঁদের মধ্যে শেখ হাসিনা ও খালেদা জিয়াও আছেন। উত্তাল আন্দোলনের মধ্যে ৪ ডিসেম্বর রাতে রাষ্ট্রপতি এরশাদ পদত্যাগের ঘোষণা দেন। ৬ ডিসেম্বর উপরাষ্ট্রপতি মওদুদ আহমদ পদত্যাগ করেন এবং সর্বসম্মতিক্রমে প্রধান বিচারপতি সাহাবুদ্দীন আহমদ উপরাষ্ট্রপতির দায়িত্ব গ্রহণ করেন এবং অস্থায়ী রাষ্ট্রপতি হিসেবে শপথ নেন। তাঁর অধীনে নির্বাচনে খালেদা জিয়ার বিএনপি সংখ্যাগরিষ্ঠ আসন পায়, তবে সরকার গঠনের মতো নিরঙ্কুশ সংখ্যাগরিষ্ঠতা পায়নি। বিএনপি জামায়াতকে দুটো মহিলা আসন উপহার দিয়ে সরকার গঠন করে। বাংলাদেশে জামায়াত সরকারে অংশগ্রহণের সুযোগ পায়।আধুনিক গণতান্ত্রিক বাংলাদেশ গড়ার সুযোগ পেয়ে সুযোগ হারালেন খালেদা জিয়া। আশির দশকের আন্দোলনে তাঁর ভূমিকা ছিল আপসহীন, কিন্তু ক্ষমতায় গিয়ে তিনি মৌলবাদীদের সঙ্গে আপস করলেন। বাংলাদেশের যেকোনো ভালো শাসককে বাঙালি জাতির ইতিহাস জানতে হবে। সে ইতিহাসের শুরু একাত্তরে নয়, হাজার বছরেরও আগে। শুধু ইতিহাসও নয়, ভালো শাসককে বুঝতে হবে বাঙালি সংস্কৃতিকেও। বাঙালির ইতিহাস ও সংস্কৃতি কোনোটিরই তিনি গুরুত্ব দিলেন না। তিনি ক্ষমতা চিরস্থায়ী করতে চাইলেন। আওয়ামী লীগ নির্দলীয় ও নিরপেক্ষ সরকারের অধীনে নির্বাচনের সংগত দাবি করল। তিনি অগ্রাহ্য করে একতরফা নির্বাচন করলেন। ১৫ ও ৭-দলীয় জোটের অঙ্গীকার ভঙ্গ করলেন। স্বৈরাচারবিরোধী আন্দোলনের সঙ্গে তিনিই প্রথম বিশ্বাসঘাতকতা করেন।বেগম জিয়ার পর শেখ হাসিনা ক্ষমতা পেয়ে তিনিও একই পথ অনুসরণ করেন। আবার ২০০১-এ ক্ষমতা গ্রহণ করে খালেদা জিয়া গণতান্ত্রিক মূল্যবোধকে অমর্যাদা করেন এবং যেকোনো রকমে পুনর্নির্বাচিত হওয়ার আপ্রাণ চেষ্টা করেন। তাঁর ব্যর্থতায় আন্তর্জাতিক মদদে অগণতান্ত্রিক উদ্দিনীয় সরকার আসে। ২০০৯-এর নির্বাচিত শেখ হাসিনার সরকার অনেক দিন হয়ে যাওয়ায় আশির দশকের অঙ্গীকারের কথা বেমালুম ভুলে যায়। স্বৈরাচারবিরোধী আন্দোলনে শহীদদের পুনর্জন্মের ব্যবস্থা থাকলে ৫ জানুয়ারির নির্বাচনের পরে বাংলার মাটিতে এসে স্লোগান দিতেন: গণতন্ত্র যদি নিপাত যায় তো যাক!সৈয়দ আবুল মকসুদ: লেখক ও গবেষক।১৯৭১ সালের মার্চ মাসের যে রাতে পাকিস্তান সেনাবাহিনী ঢাকায় বর্বর আক্রমণ শুরু করে, প্রায় তখন থেকেই মার্কিন পররাষ্ট্র মন্ত্রণালয়, ভারতে মার্কিন দূতাবাস ও কনস্যুলেট এবং ঢাকার মার্কিন কনস্যুলেট জেনারেল পূর্ব পাকিস্তানের ব্যাপারে নিক্সন-কিসিঞ্জারের নীতি এবং জেনারেল ইয়াহিয়া খানের প্রতি এ দুজনের সর্বাত্মক সমর্থনের সঙ্গে প্রবল দ্বিমত পোষণ করে আসছিল। খোদ হোয়াইট হাউসেও কিসিঞ্জারের দক্ষিণ এশিয়াবিষয়ক দুই কর্মকর্তা স্যাম হসকিনসন ও হ্যাল সন্ডার্স এবং কিসিঞ্জারের বিশেষ সহকারী উইনস্টন লর্ড ওই নীতির মধ্যে বিপদ দেখতে পেয়েছিলেন। তাঁরা নীতিটি পুনর্বিবেচনা করে দেখার জন্য কিসিঞ্জারকে বারবার অনুরোধ করেছিলেন, কিন্তু তাঁদের অনুরোধ বৃথা গেছে।ঢাকার মার্কিন কনসাল জেনারেল আর্চার কে ব্লাডও প্রতিদিন ওয়াশিংটনে মার্কিন পররাষ্ট্র বিভাগের সদর দপ্তরে টেলিগ্রাম বার্তা পাঠিয়ে ঢাকায় পাকিস্তানিদের বর্বর আক্রমণের বিভীষিকার বিবরণ তুলে ধরছিলেন। কিন্তু হোয়াইট হাউস পূর্ব পাকিস্তানে চলমান গণহত্যার বিষয়ে কর্ণপাত করেনি। উল্টো বরং ঢাকার বাস্তব পরিস্থিতি সম্পর্কে কনসাল জেনারেল ব্লাড বস্তুনিষ্ঠ বিবরণ পাঠাচ্ছিলেন বলে তারা তাঁর ওপর ভীষণ রুষ্ট হয়।আমলাতন্ত্রের ইতিহাসে ঢাকার মার্কিন কনস্যুলেট দপ্তরের কর্মীরা এক বিরল ব্যতিক্রমী পদক্ষেপ নেন। তাঁরা তাঁদের সরকারের পূর্ব পাকিস্তান নীতির সঙ্গে ভিন্নমত প্রকাশ করে এক টেলিগ্রাম বার্তায় ওয়ািশংটনের নৈতিক দেউলিয়াত্ব এবং ‘গণতন্ত্র দমন, নৃশংসতা ও গণহত্যা’র নিন্দা জানাতে ব্যর্থ হওয়ায় ওয়াশিংটনের তীব্র সমালোচনা করেন। ওই টেলিগ্রাম বার্তায় কনসাল জেনারেল ব্লাড নিজে স্বাক্ষর করেননি, তবে সেটির সঙ্গে পররাষ্ট্রমন্ত্রীর উদ্দেশে পাঠানো পৃথক এক পত্রে তিনি ওই বার্তার বক্তব্য সমর্থন করেন।কিন্তু গোপনীয় টেলিগ্রাম বার্তাটি অনেক বেশি প্রচার পেয়ে যায়, যাঁরা ওটা পাঠিয়েছিলেন, তাঁরা সম্ভবত অতটা চাননি। বার্তাটি পররাষ্ট্র বিভাগে পৌঁছার এক বা দুই দিন পর এক সিনেটরের কার্যালয়ে আমাকে সেটার একটা কপি দেখানো হয়। মার্কিন পররাষ্ট্র বিভাগের মধ্য ও নিচের সারির কর্মকর্তাদের মধ্যে পররাষ্ট্র বিভাগের সেই নবীন কর্মকর্তাদের (ঢাকায় কর্মরত) প্রতি প্রভূত সমর্থন ও প্রশংসা ছিল, যাঁরা নিজেদের চাকরির ঝুঁকি নিয়ে সাহসিকতার সঙ্গে তাঁদের জাতির মর্যাদা ও মানবিক আদর্শ ঊর্ধ্বে তুলে ধরেছেন। ব্লাডকে ঢাকা থেকে ওয়াশিংটন ডিসিতে ফেরত নিয়ে যাওয়া হয়, পররাষ্ট্র বিভাগে অনির্দিষ্ট বারোয়ারি কাজে লাগানো হয়; তাঁর পদোন্নতি আটকে দেওয়া হয়, রাষ্ট্রদূতের পদ থেকে তাঁকে বঞ্চিত করা হয়, যে পদে তাঁর স্বাভাবিকভাবে উন্নীত হওয়ার কথা ছিল।নিক্সন ও কিসিঞ্জারের ঘৃণা-অবজ্ঞা ও দুর্ব্যবহারের শিকার আরেকজন কর্মকর্তা হলেন নিউইয়র্কের সাবেক রিপাবলিকান সিনেটর ও ১৯৭১ সালে ভারতে কর্মরত মার্কিন রাষ্ট্রদূত কেনেথ কিটিং। তিনি পূর্ব পাকিস্তান বিষয়ে মার্কিন নীতির স্পষ্টভাষী সমালোচক ছিলেন এবং ঢাকার ‘ব্লাড টেলিগ্রামে’র প্রতি জোরালো সমর্থন ব্যক্ত করতেন।সেই দিনগুলোতে রাজধানী ওয়াশিংটনে গোপনীয় খবরাদি ফাঁস হয়ে যাচ্ছিল, রাষ্ট্রদূত কিটিংয়ের তার বার্তাগুলোও কংগ্রেসম্যানদের প্রভাবশালী মহল, সংবাদমাধ্যম ও সিভিল সোসাইটির প্রেসিডেন্ট নিক্সনের নীতির বিরুদ্ধে দাঁড়ানোর ক্ষেত্রে ভূমিকা রেখেছিল। পূর্ব পাকিস্তানে চলমান বিভীষিকাময় ঘটনাবলির ব্যাপারে ওয়াশিংটন প্রশাসনের সুচিন্তিত উপেক্ষা লাহোর ও করাচিতেও আমেরিকান কূটনীতিকদের ক্ষুব্ধ করেছিল। কিন্তু তাঁদের প্রতিবাদী কণ্ঠস্বর রোধ করেন পাকিস্তানে তৎকালীন মার্কিন রাষ্ট্রদূত জোসেফ ফারল্যান্ড। তিনি নিক্সন-কিসিঞ্জারের এই নীতির সঙ্গে তাল মিলিয়ে বলছিলেন যে, পূর্ব পাকিস্তানে চলমান সন্ত্রাসের রাজত্ব একান্তই পাকিস্তানের নিজস্ব অভ্যন্তরীণ বিষয়।বাঙালি শরণার্থীদের অবিরাম ভারতে প্রবেশের ব্যাপারে হোয়াইট হাউসের একাধিক কর্মকর্তা ও পররাষ্ট্র বিভাগের অ্যাসিস্ট্যান্ট সেক্রেটাির (সহকারী পররাষ্ট্রমন্ত্রী) জোসেফ সিসকোর সঙ্গে আলাপ করার পরিপ্রেক্ষিতে আমার মনে হয়েছিল, নিক্সন ও কিসিঞ্জার মনে করেছিলেন বাঙালি শরণার্থীদের ত্রাণ ও পুনর্বাসনের জন্য ভারতকে কয়েক লাখ ডলার দিলেই ভারত তার দেশে এক কোটি বাঙালি শরণার্থীকে ‘রিসেট্ল’ করতে বা নতুন করে বসতি গড়তে দিতে রাজি হয়ে যাবে। একদিন এক অদ্ভুত ধরনের আলাপচারিতায় সিসকো আমাকে বলেন, বিভিন্ন সময়ে পৃথিবীর বিভিন্ন অঞ্চল থেকে বিভিন্ন জাতিগোষ্ঠীর মানুষ দলে দলে ভারতে এসে ঢুকেছে; তাদের ‘নিজের মধ্যে’ নেওয়ার ইতিহাস ভারতের আছে। তিনি বলেন, পূর্ব পাকিস্তানের বাঙালিরা এমন একটা জাতি, যাদের শিকড় আসলে ভারতীয়, সুতরাং তাদের আত্তীকৃত করে নেওয়া ভারতের জন্য কঠিন হবে না। তিনি আরও বলেন, এই মানবিক উদ্যোগে যুক্তরাষ্ট্র ভারতকে অর্থকড়ি দিয়ে সহযোগিতা করবে।আমি সিসকোকে স্মরণ করিয়ে দিলাম, যুক্তরাষ্ট্র এমন একটা দেশ, যে ভারতের চেয়ে অনেক বেশি অভিবাসী চায়। যুক্তরাষ্ট্রের আয়তন আর ফাঁকা জায়গা ভারতের তুলনায় অনেক বেশি। তাই আমরা একটা বোঝাপড়ায় আসতে পারি। আমি বললাম, মোট যত বাঙালি শরণার্থী ভারতে আশ্রয় নিয়েছে, আমেরিকা তাদের অর্ধেককে নিয়ে যাবে; তাহলে অবশিষ্ট অর্ধেকের ভারতের ভূখণ্ডে পুনর্বাসনের কথা ভারত সরকার বিবেচনা করবে। আমার এই কথা শুনে সিসকো আঁতকে উঠে দুই হাত ছুড়তে লাগলেন। আমি তখন তাঁকে বুঝিয়ে বললাম, ‘পরিস্থিতি ভয়াবহ। প্রধানমন্ত্রী ইন্দিরা গান্ধী বারবার বলেছেন, প্রত্যেক শরণার্থীকে পূর্ব বাংলায় নিজের ঘরে ফিরে যেতে হবে। কিন্তু আপনারা তাঁর কথা আমলে নেননি। কিন্তু তিনি এটা আন্তরিকভাবেই বলেছেন।’পূর্ব পাকিস্তানে চলমান ট্র্যাজিক ঘটনাবলির কী প্রভাব মার্কিন-ভারত সম্পর্কের ওপর পড়তে যাচ্ছে, তা পরিষ্কারভাবে দেখতে পাচ্ছিলেন দক্ষিণ এশিয়ায় কিসিঞ্জারের খুবই যোগ্য ও কর্তব্যপরায়ণ দুই কর্মকর্তা হ্যাল সন্ডার্স ও স্যাম হসকিনসন। তাঁরা পূর্বাভাস দিচ্ছিলেন যে বাংলাদেশের স্বাধীনতা ক্রমেই অনিবার্য হয়ে উঠছে এবং সে কারণে ভারতের সঙ্গে যুক্তরাষ্ট্রের বিচ্ছেদ আসন্ন; কিন্তু তাঁদের এসব কথায় কিসিঞ্জার কর্ণপাত করেননি।ওয়াশিংটনের ভারতীয় দূতাবাসে আমার সংশ্লিষ্টতা ছিল প্রচারকাজের সঙ্গে, যা কিসিঞ্জার পছন্দ করেননি। আমি মনে করতাম, তাঁর কাছ থেকে দূরে থাকাই ভালো। কিন্তু ভারতের রাজনৈতিক নেতা, সমাজতান্ত্রিক ভাবধারার সুপরিচিত গান্ধীবাদী জয়প্রকাশ নারায়ণ কিসিঞ্জারের সঙ্গে সাক্ষাৎ করবেন; সে সাক্ষাতের ব্যবস্থা করার জন্য আমাকে ১৯৭১ সালের ১৬ জুলাই কিসিঞ্জারের দ্বারস্থ হতে হলো। জয়প্রকাশ নারায়ণ একজন ঘোষিত শান্তিবাদী ছিলেন, কিন্তু পূর্ব বাংলায় পাকিস্তান সেনাবাহিনীর বর্বরতায় এতটাই বিক্ষুব্ধ হয়েছিলেন যে প্রধানমন্ত্রী ইন্দিরা গান্ধীকে প্রকাশ্যে আহ্বান জানিয়েছিলেন পাকিস্তানের বিরুদ্ধে যুদ্ধ ঘোষণা করে বাংলাদেশ স্বাধীন করতে। তিনি আরও আবেদন করেছিলেন, ভারত যেন অর্থসাহায্য ও অস্ত্রশস্ত্র দিয়ে মুক্তিবাহিনীর গেরিলাদের সহযোগিতা করে। জয়প্রকাশ সত্যের নৈতিক শক্তিতে বিশ্বাস করতেন। তিনি বাংলাদেশ বিষয়ে কয়েকটি দেশের নেতাদের নিজের মতে শামিল করার উদ্দেশ্যে সেসব দেশে সফরে যাওয়ার জন্য উদ্গ্রীব ছিলেন। দিল্লি জানত, এ ব্যাপারে সতর্কতা ও ধৈর্যের প্রয়োজন আছে; কিন্তু সেখানে জয়প্রকাশ নারায়ণ তাঁর আবেগপ্রবণ ব্যবহারে প্রধানমন্ত্রী ইন্দিরা গান্ধীর জীবনযাপন কঠিন করে তুলেছিলেন। তাই প্রধানমন্ত্রী ইন্দিরা গান্ধী তাঁকে বিদেশ সফরে পাঠিয়ে দেন, যাতে তিনি বিশ্বনেতাদের তাঁর মতের পক্ষে ‘টেনে আনতে’ পারেন।আগামীকাল শেষ পর্ব: মৈত্রী চুক্তির কারণে নিক্সন-কিসিঞ্জার ক্ষুব্ধ হন ইংরেজি থেকে অনুবাদ: প্রতীক বর্ধন।মহারাজাকৃষ্ণ রাসগোত্রা: ভারতের সাবেক কূটনীতিক।চট্টগ্রাম বিশ্ববিদ্যালয়ের দুটি ভবন নির্মাণের ৯৫ কোটি টাকার দরপত্র নিয়ে ছাত্রলীগের দুই পক্ষের বিরোধ-সংঘর্ষের সঙ্গে দিয়াজ ইরফান চৌধুরীর মৃত্যুর কোনো সম্পর্ক আছে কি না, আমরা জানি না। কারণ, ময়নাতদন্ত প্রতিবেদন অনুযায়ী দিয়াজের মৃত্যুর কারণ যদি আত্মহত্যা হয়ে থাকে, সেই রহস্যের উদ্ঘাটন হবে তাঁর জীবনের ব্যক্তিগত কোনো দুঃখ-বেদনা-হতাশার উৎস অনুসন্ধান করে। তবে দিয়াজের পরিবার ময়নাতদন্ত প্রতিবেদন প্রত্যাখ্যান করেছে। পরিবার, তাঁর রাজনৈতিক সহকর্মী ও বন্ধুদের দাবি, এটি পরিকল্পিত হত্যাকাণ্ড। তাঁদের দাবি সত্য হলে এই মৃত্যুর সঙ্গে বিশ্ববিদ্যালয়ের ৯৫ কোটি টাকার দরপত্র নিয়ে বিরোধের যে সম্পর্ক আছে, তা মানতে হবে। কারণ, মাত্র কিছুদিন আগে দরপত্র–সংক্রান্ত বিরোধের জের ধরে বিশ্ববিদ্যালয়ের ২ নম্বর গেট এলাকায় দিয়াজের বাসভবনে হামলা ও ভাঙচুর চালিয়েছে ছাত্রলীগের কিছু কর্মী। অর্থাৎ দলে দিয়াজের একটি শত্রুপক্ষ আছে।ছাত্রলীগ কেন্দ্রীয় কমিটির সহসম্পাদক দিয়াজ ইরফান ফাইন্যান্স অ্যান্ড মার্কেটিং বিভাগের ছাত্র ছিলেন। কিছুদিন আগেও ছাত্রলীগ বিশ্ববিদ্যালয় শাখা কমিটির যুগ্ম সম্পাদক ছিলেন তিনি। সেই পদ এবং বিশ্ববিদ্যালয়ের ছাত্রজীবন থেকে বেরিয়ে এলেও দলীয় কোন্দল, বিরোধ যে দিয়াজের পিছু ছাড়েনি তাঁর বাসায় হামলার ঘটনাতেই তা বোঝা যায়।বাসায় হামলার ঘটনার পর নিরাপত্তার জন্য দিয়াজের পরিবার অন্যত্র চলে গিয়েছিল। দিয়াজ একাই থাকতেন। সেই বাসা থেকেই তাঁর ঝুলন্ত লাশ উদ্ধার করার পর তাই সন্দেহ দানা বাঁধে। ঠান্ডা মাথায় খুন করে তাঁর লাশ ঝুলিয়ে দেওয়া হয়েছে—তাঁর পরিবার ও সতীর্থদের এমন দাবি উড়িয়ে দেওয়া যায় না। ময়নাতদন্তে এটিকে আত্মহত্যা বলা হলেও এর আগে ম্যাজিস্ট্রেটের উপস্থিতিতে পুলিশের সুরতহাল প্রতিবেদনে মৃতদেহের বিভিন্ন স্থানে কালচে দাগ ও নখের আঁচড় থাকার কথা বলা হয়েছিল।চট্টগ্রাম বিশ্ববিদ্যালয়ের কলা অনুষদ ভবনের দ্বিতীয় পর্যায়ের ৭৫ কোটি টাকার কাজ ও শেখ হাসিনা হলের ২০ কোটি টাকার নির্মাণকাজের দরপত্রের ফরম কেনার সময় থেকেই ক্যাম্পাস অস্থির হয়ে ওঠে। বিশ্ববিদ্যালয় শাখা ছাত্রলীগের সভাপতি ও সাধারণ সম্পাদকের পছন্দের ঠিকাদারি প্রতিষ্ঠান ছাড়া অন্যরা এ দরপত্রের ফরম কিনতে পারেনি বলে অভিযোগ তোলে ছাত্রলীগেরই একটি অংশ। এ নিয়ে অন্তত চার দফা সংঘর্ষে আহত হন ছাত্রলীগের বেশ কয়েকজন। সর্বশেষ ছাত্রলীগের সহসভাপতি তাইফুল হককে কুপিয়ে গুরুতর আহত করে কতিপয় মুখোশধারী। এর জের ধরে দিয়াজসহ ছাত্রলীগের চারজন নেতা-কর্মীর বাসভবনে হামলা ও ভাঙচুরের ঘটনা ঘটে।এই ঘটনাগুলো ধারাবাহিকভাবে পর্যবেক্ষণ করলে দিয়াজের মৃত্যুকে আত্মহত্যা হিসেবে নিঃসংশয়ে মেনে নেওয়া কঠিন। তাই ধর্মঘট, অবরোধ, মানববন্ধন ইত্যাদি চলছে। দিয়াজের পরিবারসহ অন্য সতীর্থরা এ ঘটনায় ইন্ধন দেওয়ার অভিযোগে আঙুল তুলেছেন আওয়ামী লীগের কোনো কোনো নেতার দিকেও। দিয়াজের মৃত্যুর অব্যবহিত পর চট্টগ্রাম জেলা পুলিশের একজন ঊর্ধ্বতন কর্মকর্তা নাম প্রকাশ না করার শর্তে প্রথম আলোকে বলেছিলেন, বিশ্ববিদ্যালয় প্রশাসন নিরপেক্ষ না থাকলে এবং দরপত্রের প্রক্রিয়াতে স্বচ্ছতা না এলে ভবিষ্যতে ক্যাম্পাসে আরও বড় ধরনের সংঘাতের আশঙ্কা রয়েছে।যখন যে দল ক্ষমতায় থাকবে তার ছাত্রসংগঠনের নেতা-কর্মীরা বিশ্ববিদ্যালয়ের যাবতীয় উন্নয়ন কর্মকাণ্ডের ঠিকাদারি কাজ থেকে নিজেদের ‘ভাগ’ বুঝে নেবেন, এটা তো আজ প্রায় নিয়মে দাঁড়িয়ে গেছে। বিশ্ববিদ্যালয়ে কোনো বিরোধ-সংঘর্ষ হলে এখন ছাত্রলীগের কেন্দ্রীয় নেতারা এসে সমঝোতার চেষ্টা করেন। কিন্তু তাঁদের কেউ কি বিশ্ববিদ্যালয় কর্তৃপক্ষকে আশ্বস্ত করতে পারবেন যে উন্নয়ন বা নির্মাণকাজের সঙ্গে কোনো দলীয় নেতা-কর্মীর সম্পৃক্ততা দেখা গেলে তাঁর ছাত্রত্ব বাতিল করার উদ্যোগে তাঁরা কর্তৃপক্ষকে সর্বতোভাবে সহায়তা করবেন? এমনকি অভিভাবক সংগঠন আওয়ামী লীগের স্থানীয় প্রভাবশালী নেতারাও কি তাঁদের অঙ্গসংগঠনের নেতা-কর্মীদের এ ধরনের কাজ থেকে বিরত রাখার কার্যকর পদক্ষেপ নিতে পারবেন?শুধু বিশ্ববিদ্যালয় কেন, যেসব কলেজে ছাত্রলীগের একক কর্তৃত্ব আছে, সেগুলোর আশপাশের এলাকার বিভিন্ন ব্যবসাপ্রতিষ্ঠান বা দোকানপাটেও তাদের নামে চাঁদাবাজির অভিযোগ আছে। এখানে ছাত্রলীগের কথা আলাদা করে বলছি, কারণ একসময় একই অভিযোগ বিএনপির ছাত্রসংগঠন ছাত্রদল বা জামায়াত-সমর্থিত ছাত্রশিবিরের বিরুদ্ধে থাকলেও আজ তাদের অনেকেই হয় পাততাড়ি গুটিয়েছে, নয়তো ভোল পাল্টে ছাত্রলীগের মিছিল-সমাবেশে অংশ নিচ্ছে।দিয়াজ লেখাপড়ায় ভালো ছিলেন। স্নাতক ও স্নাতকোত্তর পরীক্ষায় প্রথম শ্রেণির সমমানের জিপিএ পেয়েছেন। বিসিএসে লিখিত পরীক্ষায় উত্তীর্ণ হলেও মৌখিক পরীক্ষায় উত্তীর্ণ হতে পারেননি। বাংলাদেশ ব্যাংকের সহকারী পরিচালক পদে লিখিত পরীক্ষায় উত্তীর্ণ হয়ে মৌখিক পরীক্ষা দিয়ে ফলাফলের অপেক্ষা করছিলেন। ভালো বিতার্কিক ছিলেন। স্কুল পর্যায়ে উপজেলার শ্রেষ্ঠ বিতার্কিকের পুরস্কার পেয়েছিলেন। বিশ্বসাহিত্য কেন্দ্রের বইপড়া কর্মসূচিতে অংশ নিয়ে পুরস্কার জিতেছিলেন। চট্টগ্রাম বিশ্ববিদ্যালয়ের তৃতীয় শ্রেণির কর্মচারী জাহেদা আমিন চৌধুরীর এক জীবনের স্বপ্ন ও সংগ্রাম যখন সাফল্যের দোরগোড়ায়, তখন কেন এমন অনাকাঙ্ক্ষিত পরিণতি নেমে এল তাঁর ছেলের জীবনে?বিশ্ববিদ্যালয় রাজনীতি থেকে দূরে থেকে একটা স্বস্তির জীবন হয়তো নিজেও চেয়েছিলেন দিয়াজ। তাঁর সেই ইচ্ছার কথা প্রকাশিত হয়েছিল গত ১১ নভেম্বর ফেসবুকে দেওয়া তাঁর স্ট্যাটাস থেকে। লিখেছিলেন, ‘চট্টগ্রাম বিশ্ববিদ্যালয়ের (চবি) আমি একজন সাবেক শিক্ষার্থী। চবির সঙ্গে আমার সম্পর্ক এটাই। চবির রাজনৈতিক কোনো বিষয় নিয়ে আমার সঙ্গে যোগাযোগ না করার অনুরোধ রইল। করলে ব্ল্যাক লিস্টে ঢুকবেন, আমাকে আমার মতো করে ভালো থাকতে দেন, সবাই ভালো থাকুন।’ কিন্তু ভালো থাকা আর হলো না দিয়াজের।বিক্ষোভ, সমাবেশ, মানববন্ধন, সংবাদ সম্মেলন—নানা কিছু হয়েছে দিয়াজের মৃত্যুর ঘটনায়। দিয়াজের পরিবার ও সতীর্থরা বারবার বলছেন, পুরো ঘটনাটিকে আত্মহত্যা প্রমাণের জন্য উঠেপড়ে লেগেছে একটি মহল। ময়নাতদন্তকে প্রভাবিত করা হয়েছে বলে মনে করেন তাঁরা। তাঁদের এই সংশয় ও আশঙ্কাকে গুরুত্বের সঙ্গে নেওয়া দরকার বলে মনে করি আমরা। প্রয়োজনে পুনরায় ময়নাতদন্ত করা হোক।৯৫ কোটি টাকার দরপত্র নিয়ে চট্টগ্রাম বিশ্ববিদ্যালয়ে যে অনাকাঙ্ক্ষিত ঘটনা ঘটে চলেছে কয়েক মাস ধরে, তা থেকে কি কোনো শিক্ষা নেবে ঊর্ধ্বতন মহল। শিক্ষাপ্রতিষ্ঠানের উন্নয়ন ও নির্মাণকাজের সঙ্গে ছাত্রনেতা ও কর্মীদের সম্পৃক্ত থাকার এই রেওয়াজ বন্ধ করা কি একেবারেই অসম্ভব?বিশ্বজিৎ চৌধুরী: সাংবাদিক।২০১২ সালের ১২ জুন নরওয়ের রাজধানী অসলোতে নোবেল পুরস্কার হাতে নিয়ে অং সান সু চি বলেছিলেন, মিয়ানমারে দীর্ঘদিন অন্তরীণ থাকার সময় তিনি শক্তি অর্জন করতেন জাতিসংঘের মানবাধিকার ঘোষণার প্রস্তাবনা অনুচ্ছেদের এই কথাগুলো থেকে: ‘মানবাধিকারের প্রত্যাখ্যান ও ঘৃণার ফলে বিশ্বজুড়ে যে বর্বরতার সূত্রপাত হয়, তা থেকে মানুষের বিবেকে জেগে ওঠে প্রবল প্রতিরোধ। সেই প্রতিরোধ থেকে জন্ম নেয় মানবাধিকারের সর্বজনীন ঘোষণা, যেখানে স্পষ্ট ঘোষিত হয়েছে এমন এক বিশ্বব্যবস্থার প্রতি সমর্থন, যেখানে প্রত্যেক মানুষ বাক্স্বাধীনতা ও ধর্মবিশ্বাস প্রতিপালনের অধিকার ভোগ করবে এবং ভীতি ও অভাব থেকে মুক্তির অধিকার অর্জন করবে।’ অনুমান করি, এই নোবেল শান্তি পুরস্কার বিজয়ী শুধু নিজেকে নয়, পৃথিবীর যেখানেই মানবাধিকারের লঙ্ঘন হয়, সেখানকার অধিপতিদের মানবাধিকারের এই ঘোষণার কথা স্মরণ করিয়ে দিচ্ছিলেন। খুব ভালো হয় সু চি যদি এখন সে কথা নতুন করে নিজেকে মনে করিয়ে দেন। কারণ, তাঁর নিজের দেশের এক সম্প্রদায়ের মানুষের মানবাধিকার আজ চরমভাবে লঙ্ঘিত হচ্ছে। তিনি এখন আর কারাগারে বন্দী নন, কার্যত ওই দেশের শাসনকর্তা। সেখানকার মানবাধিকার লঙ্ঘন ঠেকানোর ক্ষমতা তাঁর রয়েছে। মিয়ানমারের রোহিঙ্গা সম্প্রদায়ের ওপর যে সংগঠিত আক্রমণ চলছে, তা গণহত্যা বা জেনোসাইড ভিন্ন অন্য কিছু নয়। দেশটির ১৩ লাখ রোহিঙ্গা মুসলমানকে সরকারিভাবে অবৈধ ঘোষণা করা হয়েছে। সে দেশের প্রায় ১৩৫টি ক্ষুদ্র জাতিসত্তার মধ্যে রোহিঙ্গা অন্যতম। কিন্তু মিয়ানমার সরকার তাদের বৈধ ক্ষুদ্র জাতিসত্তা হিসেবে স্বীকৃতি দিতে নারাজ। এমনকি সরকারি জনসংখ্যা গণনার সময় রোহিঙ্গাদের বাদ দেওয়া হয়েছে। প্রায় সব ধরনের মৌলিক মানবাধিকার থেকে তাদের বঞ্চিত করা হচ্ছে। সরকারি সমর্থনে সংখ্যাগুরু বৌদ্ধধর্মাবলম্বী লোকদের হাতে রোহিঙ্গাদের ওপর নির্বিচার গণহত্যা চলছে। তাদের গ্রামের পর গ্রাম জ্বালিয়ে দেওয়া হয়েছে, মসজিদ, স্কুলঘর বা দোকান—কোনো কিছুই তাদের আক্রমণ থেকে রেহাই পায়নি। জীবন বাঁচাতে হাজার হাজার রোহিঙ্গা আশ্রয় নিয়েছে প্রতিবেশী বাংলাদেশে। অনেকে ডিঙিনৌকা নিয়ে উত্তাল সমুদ্র পাড়ি দেওয়ার চেষ্টা করে মারা গেছে।রোহিঙ্গাদের বিরুদ্ধে এই গণহত্যায় নেতৃত্ব দিচ্ছে একজন বৌদ্ধ ভিক্ষু, তাঁর নাম ভিরাথু। টাইম ম্যাগাজিনের তথ্য অনুযায়ী, তিনি নিজেকে মিয়ানমারের বিন লাদেন বলে ঘোষণা করেছেন। বিন লাদেন আমেরিকার বিরুদ্ধে যুদ্ধ ঘোষণা করেছিলেন, কিন্তু ভিরাথুর যুদ্ধ নিজ দেশের রোহিঙ্গা সংখ্যালঘুদের বিরুদ্ধে। যে সন্ত্রাসী দলটির নেতৃত্বে তিনি রয়েছেন, একসময় তার নাম ছিল ৯৬৯ আন্দোলন। এখন দেশের নামের আদ্যক্ষর দিয়ে তার নতুন নাম হয়েছে মা বা থা। নাম যেটাই হোক, ভিরাথু ও তাঁর দলের একটাই লক্ষ্য, প্রত্যেক রোহিঙ্গাকে হয় নির্মূল অথবা দেশ থেকে বহিষ্কার করা। রোহিঙ্গাদের সম্বন্ধে ভিরাথু একসময় মন্তব্য করেছিলেন, এই লোকগুলো শৃগালের মতো, তারা তখনই ভদ্র ব্যবহার করে, যখন তাদের বেকায়দায় ফেলা হয়।মিয়ানমারের অধিকাংশ ক্ষুদ্র জাতিসত্তার মতো রোহিঙ্গারাও বহিরাগত। আনুমানিক ৬০০ বছর আগে প্রথম রোহিঙ্গা মুসলমানরা সুলতানি বাংলা থেকে আরাকানে গিয়ে বসত গড়ে। আরাকানি রাজা নরমেখলা নিজ রাজ্য হারিয়ে আশ্রয় নিয়েছিলেন বাংলার সুলতান জালালুদ্দিন শাহের রাজত্বে, ১৪৩০ সালে তাঁর সাহায্যে নরমেখলা তাঁর রাজ্য ফিরে পান। বাংলা থেকে ফেরার সময় আত্মরক্ষার জন্য সঙ্গে করে যাদের তিনি নিয়ে যান, পরে তারাই রোহিঙ্গা নামে পরিচিত হয়। এখানে মনে রাখা ভালো, রোহিঙ্গাদের মতো সংখ্যাগুরু বামাররাও বহিরাগত। আনুমানিক ১ হাজার ২০০ বছর আগে তারা তিব্বত ও চীনের পার্বত্যাঞ্চল থেকে ইরাবতী উপত্যকায় গিয়ে বসড় গড়ে।রোহিঙ্গাদের বিরুদ্ধে বামারদের নির্মূল অভিযান আজকের নয়। মিয়ানমারের সামরিক বাহিনীর সমর্থনে এবং অনেক ক্ষেত্রে তাদের নির্দেশে অর্ধশতক ধরে এই পরিকল্পিত নিধনযজ্ঞ চলে আসছে। সত্তর ও আশির দশকে রোহিঙ্গাদের মধ্যে ধর্মীয় উগ্রপন্থীদের অনুপ্রবেশের ফলে এই সংকট এক নতুন চরিত্র অর্জন করে। এর ফলে কোন আন্তর্জাতিক চক্র কীভাবে কতটা লাভবান হয়েছে এবং বাংলাদেশ কীভাবে সে খেলার পাশার ঘুঁটি হয়ে উঠেছে, তার হিসাব অন্য সময় করা যাবে। মোদ্দা কথা হলো, সন্ত্রাসী খেদাও অভিযানের নামে রোহিঙ্গাদের ওপর হামলায় এই সম্প্রদায়ভুক্ত সাধারণ মানুষের জীবন অসহনীয় হয়ে উঠল। সেই থেকেই ক্রমবর্ধমান হারে রোহিঙ্গা উদ্বাস্তুদের বাংলাদেশে প্রবেশ শুরু।সাম্প্রতিক সময়ে বিশ্বের প্রধান পত্রপত্রিকা ও টেলিভিশন নেটওয়ার্কসমূহ রোহিঙ্গাদের ওপর নির্মম অত্যাচারের বিস্তারিত বিবরণ দিয়েছে। তিন-চার সপ্তাহ ধরে সামাজিক যোগাযোগের মাধ্যমগুলোতে যেসব ভিডিও দেখানো হয়েছে, তাতে যেকোনো সুস্থ মানুষের রক্ত হিম হয়ে যাওয়ার কথা। জাতিসংঘের শীর্ষ কর্মকর্তারা এই আক্রমণকে ‘এথনিক ক্লিনজিং’ বা জাতি-সম্প্রদায়গত নির্মূল অভিযান হিসেবে বর্ণনা করেছেন। মিয়ানমার প্রশ্নে জাতিসংঘ মহাসচিবের বিশেষ প্রতিনিধি বিজয় নাম্বিয়ার বলেছেন, শুধু মুসলিম নাগরিকদের লক্ষ্য করে বিদ্বেষমূলক অপপ্রচার চালানো হচ্ছে, তাদের লক্ষ্য করে সুপরিকল্পিতভাবে আক্রমণ চালানো হচ্ছে। ‘এথনিক ক্লিনজিং’ কথাটি নাম্বিয়ার ব্যবহার করেননি, সেটি করেছেন বাংলাদেশে নিযুক্ত জাতিসংঘ উদ্বাস্তু হাইকমিশনারের প্রতিনিধি জন ম্যাককিসিক। দুর্গত অঞ্চল সফর শেষে তিনি বলেছেন, সামরিক অভিযানের ফলে হাজারো মানুষ গৃহহীন হয়েছে, আগুনে জ্বলে গেছে তাদের ঘরবাড়ি। প্রাণে বাঁচতে রোহিঙ্গারা নদীতে ঝাঁপ দিচ্ছে, বিপদ জেনেও তারা এপারে বাংলাদেশে এসে আশ্রয় নিচ্ছে। মিয়ানমারে এখন যা হচ্ছে, তা ‘এথনিক ক্লিনজিং’ ছাড়া অন্য কিছু নয়।সবচেয়ে যা বিস্ময়কর তা হলো, সামরিক বাহিনীর তত্ত্বাবধানে এই অভিযানে অংশগ্রহণ করছে মিয়ানমারের বৌদ্ধধর্মাবলম্বী মানুষ, যাদের একসময় নিতান্তই শান্তিকামী ভাবা হতো। বৌদ্ধধর্মে শুধু মানুষ নয়, যেকোনো প্রাণী হত্যাই ভয়ানক অপরাধ। অথচ ভগবান বুদ্ধের সেই অনুসারীরাই এখন পুরো একটা ক্ষুদ্র জাতিগোষ্ঠীকে নির্মূল করতে উঠেপড়ে লেগেছে। এই অভিযানকে গণহত্যা বা জেনোসাইড বলা হলে মোটেই অত্যুক্তি হবে না। ১৯৪৮ সালে গৃহীত জাতিসংঘের গণহত্যাবিরোধী কনভেনশন বা চুক্তিতে স্পষ্ট বলা আছে, কোনো জাতি বা ধর্মীয় সম্প্রদায়কে অংশত বা সম্পূর্ণ ধ্বংসের জন্য গৃহীত ব্যবস্থা ‘গণহত্যা’ বা ‘জেনোসাইড’ নামে পরিচিত হবে। জাতিসংঘ এখনো মিয়ানমারের বিরুদ্ধে আনুষ্ঠানিকভাবে এই অভিযোগ তোলেনি, কিন্তু মিয়ানমারে যা হচ্ছে, তা গণহত্যা ছাড়া অন্য কিছু নয়। স্মরণযোগ্য যে মিয়ানমার হচ্ছে এই চুক্তির প্রথম স্বাক্ষরকারী একটি দেশ। এখন তারাই সে চুক্তি নির্বিচারে লঙ্ঘন করে চলেছে।মিয়ানমার সরকার রোহিঙ্গাদের বিরুদ্ধে অভিযানকে জাতীয় নিরাপত্তার জন্য প্রয়োজনীয় বলে ব্যাখ্যা করেছে। এমনকি অং সান সু চি, যিনি এই মুহূর্তে মিয়ানমারের অঘোষিত রাষ্ট্রপ্রধান, তিনিও এই নির্মূল অভিযানের একই ব্যাখ্যা দিয়েছেন। নভেম্বরের প্রথম সপ্তাহে তিনি টোকিও গিয়েছিলেন জাপানি সাহায্য চাইতে। সেখানে তাঁকে রোহিঙ্গা অভিযানের ব্যাপারে সরাসরি প্রশ্ন করা হলে তিনি কোনো মন্তব্য করা থেকে বিরত থাকেন। কারণ, তাঁর মতে, এ ব্যাপারে সরকারি তদন্ত এখনো শেষ হয়নি। কী অদ্ভুত কথা! সারা বিশ্ব যেখানে দেখছে সে দেশের সেনাবাহিনী, পুলিশ ও দাঙ্গাবাজ রাজনৈতিক দলের সদস্যদের হাতে নির্বিচারে নারী-পুরুষ ও শিশু নিহত হচ্ছে, আগুনে পুড়ে যাচ্ছে গ্রামের পর গ্রাম, সেখানে সু চিকে হত্যাকাণ্ডের নিন্দা করতে অপেক্ষা করতে হবে সরকারি তদন্তের প্রতিবেদনের জন্য?গত শনিবার সিঙ্গাপুরের একটি টেলিভিশনকে দেওয়া সাক্ষাৎকারে সু চি পুরো ঘটনার জন্য উল্টা গণমাধ্যমকে দায়ী করেছেন। বলেছেন, আন্তর্জাতিক গণমাধ্যম পক্ষপাতমূলকভাবে একটানা নেতিবাচক প্রচারণা চালিয়ে আসছে। তাঁর দাবি, পরিস্থিতি এখন অনেকটাই শান্ত।সরকারি তদন্তের ফল কী হবে, তার আলামত মিলেছে এই তদন্তের সভাপতি উ আং উইনের একটি মন্তব্য থেকে। রোহিঙ্গা নারীদের ওপর নির্বিচার ধর্ষণ চলছে, সে অভিযোগের প্রমাণ তাঁর কাছে হাজির করা হলে আং উইনের উত্তর ছিল, ‘অসম্ভব, আমাদের সৈন্যরা এই কাজ করতে পারে না। কারণ, রোহিঙ্গা মেয়েরা “নোংরা”!’এটা মোটেই বিস্ময়কর নয় যে বৌদ্ধ ভিক্ষুর নেতৃত্বে মিয়ানমারের জাতীয়বাদী শক্তিগুলো এই অভিযানে অংশ নিচ্ছে, সেই ভিরাথুকে জাতীয় বীরের সম্মান দিয়েছে দেশের বিগত সামরিক সরকার। এমনকি অং সান সু চির দল ন্যাশনাল লিগ ফর ডেমোক্রেসির অনেক কর্তাব্যক্তিও ভিরাথুর মা বা থা আন্দোলনের সঙ্গে সরাসরি যুক্ত। সাবেক সামরিক রাষ্ট্রপ্রধান থেইন সেইন এমন কথাও বলেছেন যে এই আন্দোলন আসলে ‘শান্তির এক প্রতীক’ এবং এই আন্দোলনের নেতা ভিরাথু ‘ভগবান বুদ্ধের সন্তান’। দেশের বাইরেও বর্মিরা ভিরাথুকে বীরের সম্মান দেখিয়েছে। ২০১৪ সালে লন্ডনে বর্মিদের সর্ববৃহৎ উপাসনালয় সাসানা রামসি ‘ধর্মীয় স্বাধীনতায়’ অবদানের জন্য ভিরাথুকে আনুষ্ঠানিকভাবে সম্মানিত করে।ভিরাথু ও তাঁর দল যে অভিযান শুরু করেছে, তা শুধু রোহিঙ্গাদের বিরুদ্ধে নয়, ইসলামের বিরুদ্ধেও। এই দলের একজন শীর্ষস্থানীয় নেতা উ পামাউখা বলেছেন, মার্কিন যুক্তরাষ্ট্রের নবনির্বাচিত প্রেসিডেন্ট ডোনাল্ড ট্রাম্পের বক্তব্যের সঙ্গে তঁাদের আন্দোলনের সম্পূর্ণ মিল রয়েছে। তিনি বলেছেন, ‘যত দিন ইসলাম থাকবে, তত দিন সন্ত্রাসী থাকবে, তাই আমরা ট্রাম্পের মতোই আমাদের দেশ ও ধর্মকে ইসলামের হাত থেকে বাঁচানোর জন্য লড়ছি।’রোহিঙ্গা সংকট নিয়ে এখন পর্যন্ত কোনো আন্তর্জাতিক উদ্যোগ দেখা যায়নি। চীনসহ প্রধান শক্তিগুলোর কেউই সামরিক বা অর্থনৈতিক অবরোধের কথা বিবেচনায় আনেনি। বাংলাদেশের উচিত হবে তেমন দাবি তোলা। আশু ব্যবস্থা হিসেবে সে দেশের সরকারের ওপর চাপ সৃষ্টির জন্য সব রকম আন্তর্জাতিক ঋণ ও উন্নয়ন সাহায্য স্থগিত রাখার জন্য আন্তর্জাতিক জনমত গড়ে তোলার ব্যাপারে বাংলাদেশ সরকারের উচিত অবিলম্বে জাতিসংঘসহ সব বহুপক্ষীয় ফোরামে এই প্রশ্ন তোলা। গত মাসে সু চির টোকিও সফরের সময় জাপান সরকার তাঁর সরকারের সঙ্গে ৭ দশমিক ৭ বিলিয়ন ডলারের এক উন্নয়ন চুক্তি স্বাক্ষর করেছে। আমাদের উচিত হবে মিয়ানমারে মানবাধিকার পরিস্থিতি পরিবর্তিত না হওয়া পর্যন্ত সেই উন্নয়ন সাহায্য স্থগিত রাখার দাবি তোলা।আমাদের বিশ্বাস, এই ভয়ানক উগ্র জাতিবিদ্বেষী আন্দোলনের রাশ টেনে ধরার ক্ষমতা রয়েছে অং সান সু চির। জাতীয়তাবাদী রাজনীতি সরিয়ে রেখে তিনি কি একবারের জন্যও এক ভয়াবহ মানবিক দুর্যোগের সময় তাঁর বিবেকের কণ্ঠস্বর উচ্চকিত করবেন না? মানবাধিকারের প্রতি তাঁর অঙ্গীকারের স্বীকৃতিস্বরূপ তাঁর হাতে তুলে দেওয়া হয়েছিল নোবেল শান্তি পুরস্কার। একবারের জন্যও কি তিনি স্মরণ করবেন না নিজে একদিন কীভাবে মানবাধিকার হারিয়ে বছরের পর বছর নিগৃহীত হয়েছেন?আমরা অং সান সু চির কাছ থেকে এই প্রশ্নের জবাব পাওয়ার অপেক্ষায় আছি।হাসান ফেরদৌস: যুক্তরাষ্ট্রে প্রথম আলোর বিশেষ প্রতিনিধি।২০১২ সালের ১২ জুন নরওয়ের রাজধানী অসলোতে নোবেল পুরস্কার হাতে নিয়ে অং সান সু চি বলেছিলেন, মিয়ানমারে দীর্ঘদিন অন্তরীণ থাকার সময় তিনি শক্তি অর্জন করতেন জাতিসংঘের মানবাধিকার ঘোষণার প্রস্তাবনা অনুচ্ছেদের এই কথাগুলো থেকে: ‘মানবাধিকারের প্রত্যাখ্যান ও ঘৃণার ফলে বিশ্বজুড়ে যে বর্বরতার সূত্রপাত হয়, তা থেকে মানুষের বিবেকে জেগে ওঠে প্রবল প্রতিরোধ। সেই প্রতিরোধ থেকে জন্ম নেয় মানবাধিকারের সর্বজনীন ঘোষণা, যেখানে স্পষ্ট ঘোষিত হয়েছে এমন এক বিশ্বব্যবস্থার প্রতি সমর্থন, যেখানে প্রত্যেক মানুষ বাক্স্বাধীনতা ও ধর্মবিশ্বাস প্রতিপালনের অধিকার ভোগ করবে এবং ভীতি ও অভাব থেকে মুক্তির অধিকার অর্জন করবে।’ অনুমান করি, এই নোবেল শান্তি পুরস্কার বিজয়ী শুধু নিজেকে নয়, পৃথিবীর যেখানেই মানবাধিকারের লঙ্ঘন হয়, সেখানকার অধিপতিদের মানবাধিকারের এই ঘোষণার কথা স্মরণ করিয়ে দিচ্ছিলেন। খুব ভালো হয় সু চি যদি এখন সে কথা নতুন করে নিজেকে মনে করিয়ে দেন। কারণ, তাঁর নিজের দেশের এক সম্প্রদায়ের মানুষের মানবাধিকার আজ চরমভাবে লঙ্ঘিত হচ্ছে। তিনি এখন আর কারাগারে বন্দী নন, কার্যত ওই দেশের শাসনকর্তা। সেখানকার মানবাধিকার লঙ্ঘন ঠেকানোর ক্ষমতা তাঁর রয়েছে। মিয়ানমারের রোহিঙ্গা সম্প্রদায়ের ওপর যে সংগঠিত আক্রমণ চলছে, তা গণহত্যা বা জেনোসাইড ভিন্ন অন্য কিছু নয়। দেশটির ১৩ লাখ রোহিঙ্গা মুসলমানকে সরকারিভাবে অবৈধ ঘোষণা করা হয়েছে। সে দেশের প্রায় ১৩৫টি ক্ষুদ্র জাতিসত্তার মধ্যে রোহিঙ্গা অন্যতম। কিন্তু মিয়ানমার সরকার তাদের বৈধ ক্ষুদ্র জাতিসত্তা হিসেবে স্বীকৃতি দিতে নারাজ। এমনকি সরকারি জনসংখ্যা গণনার সময় রোহিঙ্গাদের বাদ দেওয়া হয়েছে। প্রায় সব ধরনের মৌলিক মানবাধিকার থেকে তাদের বঞ্চিত করা হচ্ছে। সরকারি সমর্থনে সংখ্যাগুরু বৌদ্ধধর্মাবলম্বী লোকদের হাতে রোহিঙ্গাদের ওপর নির্বিচার গণহত্যা চলছে। তাদের গ্রামের পর গ্রাম জ্বালিয়ে দেওয়া হয়েছে, মসজিদ, স্কুলঘর বা দোকান—কোনো কিছুই তাদের আক্রমণ থেকে রেহাই পায়নি। জীবন বাঁচাতে হাজার হাজার রোহিঙ্গা আশ্রয় নিয়েছে প্রতিবেশী বাংলাদেশে। অনেকে ডিঙিনৌকা নিয়ে উত্তাল সমুদ্র পাড়ি দেওয়ার চেষ্টা করে মারা গেছে।রোহিঙ্গাদের বিরুদ্ধে এই গণহত্যায় নেতৃত্ব দিচ্ছে একজন বৌদ্ধ ভিক্ষু, তাঁর নাম ভিরাথু। টাইম ম্যাগাজিনের তথ্য অনুযায়ী, তিনি নিজেকে মিয়ানমারের বিন লাদেন বলে ঘোষণা করেছেন। বিন লাদেন আমেরিকার বিরুদ্ধে যুদ্ধ ঘোষণা করেছিলেন, কিন্তু ভিরাথুর যুদ্ধ নিজ দেশের রোহিঙ্গা সংখ্যালঘুদের বিরুদ্ধে। যে সন্ত্রাসী দলটির নেতৃত্বে তিনি রয়েছেন, একসময় তার নাম ছিল ৯৬৯ আন্দোলন। এখন দেশের নামের আদ্যক্ষর দিয়ে তার নতুন নাম হয়েছে মা বা থা। নাম যেটাই হোক, ভিরাথু ও তাঁর দলের একটাই লক্ষ্য, প্রত্যেক রোহিঙ্গাকে হয় নির্মূল অথবা দেশ থেকে বহিষ্কার করা। রোহিঙ্গাদের সম্বন্ধে ভিরাথু একসময় মন্তব্য করেছিলেন, এই লোকগুলো শৃগালের মতো, তারা তখনই ভদ্র ব্যবহার করে, যখন তাদের বেকায়দায় ফেলা হয়।মিয়ানমারের অধিকাংশ ক্ষুদ্র জাতিসত্তার মতো রোহিঙ্গারাও বহিরাগত। আনুমানিক ৬০০ বছর আগে প্রথম রোহিঙ্গা মুসলমানরা সুলতানি বাংলা থেকে আরাকানে গিয়ে বসত গড়ে। আরাকানি রাজা নরমেখলা নিজ রাজ্য হারিয়ে আশ্রয় নিয়েছিলেন বাংলার সুলতান জালালুদ্দিন শাহের রাজত্বে, ১৪৩০ সালে তাঁর সাহায্যে নরমেখলা তাঁর রাজ্য ফিরে পান। বাংলা থেকে ফেরার সময় আত্মরক্ষার জন্য সঙ্গে করে যাদের তিনি নিয়ে যান, পরে তারাই রোহিঙ্গা নামে পরিচিত হয়। এখানে মনে রাখা ভালো, রোহিঙ্গাদের মতো সংখ্যাগুরু বামাররাও বহিরাগত। আনুমানিক ১ হাজার ২০০ বছর আগে তারা তিব্বত ও চীনের পার্বত্যাঞ্চল থেকে ইরাবতী উপত্যকায় গিয়ে বসড় গড়ে।রোহিঙ্গাদের বিরুদ্ধে বামারদের নির্মূল অভিযান আজকের নয়। মিয়ানমারের সামরিক বাহিনীর সমর্থনে এবং অনেক ক্ষেত্রে তাদের নির্দেশে অর্ধশতক ধরে এই পরিকল্পিত নিধনযজ্ঞ চলে আসছে। সত্তর ও আশির দশকে রোহিঙ্গাদের মধ্যে ধর্মীয় উগ্রপন্থীদের অনুপ্রবেশের ফলে এই সংকট এক নতুন চরিত্র অর্জন করে। এর ফলে কোন আন্তর্জাতিক চক্র কীভাবে কতটা লাভবান হয়েছে এবং বাংলাদেশ কীভাবে সে খেলার পাশার ঘুঁটি হয়ে উঠেছে, তার হিসাব অন্য সময় করা যাবে। মোদ্দা কথা হলো, সন্ত্রাসী খেদাও অভিযানের নামে রোহিঙ্গাদের ওপর হামলায় এই সম্প্রদায়ভুক্ত সাধারণ মানুষের জীবন অসহনীয় হয়ে উঠল। সেই থেকেই ক্রমবর্ধমান হারে রোহিঙ্গা উদ্বাস্তুদের বাংলাদেশে প্রবেশ শুরু।সাম্প্রতিক সময়ে বিশ্বের প্রধান পত্রপত্রিকা ও টেলিভিশন নেটওয়ার্কসমূহ রোহিঙ্গাদের ওপর নির্মম অত্যাচারের বিস্তারিত বিবরণ দিয়েছে। তিন-চার সপ্তাহ ধরে সামাজিক যোগাযোগের মাধ্যমগুলোতে যেসব ভিডিও দেখানো হয়েছে, তাতে যেকোনো সুস্থ মানুষের রক্ত হিম হয়ে যাওয়ার কথা। জাতিসংঘের শীর্ষ কর্মকর্তারা এই আক্রমণকে ‘এথনিক ক্লিনজিং’ বা জাতি-সম্প্রদায়গত নির্মূল অভিযান হিসেবে বর্ণনা করেছেন। মিয়ানমার প্রশ্নে জাতিসংঘ মহাসচিবের বিশেষ প্রতিনিধি বিজয় নাম্বিয়ার বলেছেন, শুধু মুসলিম নাগরিকদের লক্ষ্য করে বিদ্বেষমূলক অপপ্রচার চালানো হচ্ছে, তাদের লক্ষ্য করে সুপরিকল্পিতভাবে আক্রমণ চালানো হচ্ছে। ‘এথনিক ক্লিনজিং’ কথাটি নাম্বিয়ার ব্যবহার করেননি, সেটি করেছেন বাংলাদেশে নিযুক্ত জাতিসংঘ উদ্বাস্তু হাইকমিশনারের প্রতিনিধি জন ম্যাককিসিক। দুর্গত অঞ্চল সফর শেষে তিনি বলেছেন, সামরিক অভিযানের ফলে হাজারো মানুষ গৃহহীন হয়েছে, আগুনে জ্বলে গেছে তাদের ঘরবাড়ি। প্রাণে বাঁচতে রোহিঙ্গারা নদীতে ঝাঁপ দিচ্ছে, বিপদ জেনেও তারা এপারে বাংলাদেশে এসে আশ্রয় নিচ্ছে। মিয়ানমারে এখন যা হচ্ছে, তা ‘এথনিক ক্লিনজিং’ ছাড়া অন্য কিছু নয়।সবচেয়ে যা বিস্ময়কর তা হলো, সামরিক বাহিনীর তত্ত্বাবধানে এই অভিযানে অংশগ্রহণ করছে মিয়ানমারের বৌদ্ধধর্মাবলম্বী মানুষ, যাদের একসময় নিতান্তই শান্তিকামী ভাবা হতো। বৌদ্ধধর্মে শুধু মানুষ নয়, যেকোনো প্রাণী হত্যাই ভয়ানক অপরাধ। অথচ ভগবান বুদ্ধের সেই অনুসারীরাই এখন পুরো একটা ক্ষুদ্র জাতিগোষ্ঠীকে নির্মূল করতে উঠেপড়ে লেগেছে। এই অভিযানকে গণহত্যা বা জেনোসাইড বলা হলে মোটেই অত্যুক্তি হবে না। ১৯৪৮ সালে গৃহীত জাতিসংঘের গণহত্যাবিরোধী কনভেনশন বা চুক্তিতে স্পষ্ট বলা আছে, কোনো জাতি বা ধর্মীয় সম্প্রদায়কে অংশত বা সম্পূর্ণ ধ্বংসের জন্য গৃহীত ব্যবস্থা ‘গণহত্যা’ বা ‘জেনোসাইড’ নামে পরিচিত হবে। জাতিসংঘ এখনো মিয়ানমারের বিরুদ্ধে আনুষ্ঠানিকভাবে এই অভিযোগ তোলেনি, কিন্তু মিয়ানমারে যা হচ্ছে, তা গণহত্যা ছাড়া অন্য কিছু নয়। স্মরণযোগ্য যে মিয়ানমার হচ্ছে এই চুক্তির প্রথম স্বাক্ষরকারী একটি দেশ। এখন তারাই সে চুক্তি নির্বিচারে লঙ্ঘন করে চলেছে।মিয়ানমার সরকার রোহিঙ্গাদের বিরুদ্ধে অভিযানকে জাতীয় নিরাপত্তার জন্য প্রয়োজনীয় বলে ব্যাখ্যা করেছে। এমনকি অং সান সু চি, যিনি এই মুহূর্তে মিয়ানমারের অঘোষিত রাষ্ট্রপ্রধান, তিনিও এই নির্মূল অভিযানের একই ব্যাখ্যা দিয়েছেন। নভেম্বরের প্রথম সপ্তাহে তিনি টোকিও গিয়েছিলেন জাপানি সাহায্য চাইতে। সেখানে তাঁকে রোহিঙ্গা অভিযানের ব্যাপারে সরাসরি প্রশ্ন করা হলে তিনি কোনো মন্তব্য করা থেকে বিরত থাকেন। কারণ, তাঁর মতে, এ ব্যাপারে সরকারি তদন্ত এখনো শেষ হয়নি। কী অদ্ভুত কথা! সারা বিশ্ব যেখানে দেখছে সে দেশের সেনাবাহিনী, পুলিশ ও দাঙ্গাবাজ রাজনৈতিক দলের সদস্যদের হাতে নির্বিচারে নারী-পুরুষ ও শিশু নিহত হচ্ছে, আগুনে পুড়ে যাচ্ছে গ্রামের পর গ্রাম, সেখানে সু চিকে হত্যাকাণ্ডের নিন্দা করতে অপেক্ষা করতে হবে সরকারি তদন্তের প্রতিবেদনের জন্য?গত শনিবার সিঙ্গাপুরের একটি টেলিভিশনকে দেওয়া সাক্ষাৎকারে সু চি পুরো ঘটনার জন্য উল্টা গণমাধ্যমকে দায়ী করেছেন। বলেছেন, আন্তর্জাতিক গণমাধ্যম পক্ষপাতমূলকভাবে একটানা নেতিবাচক প্রচারণা চালিয়ে আসছে। তাঁর দাবি, পরিস্থিতি এখন অনেকটাই শান্ত।সরকারি তদন্তের ফল কী হবে, তার আলামত মিলেছে এই তদন্তের সভাপতি উ আং উইনের একটি মন্তব্য থেকে। রোহিঙ্গা নারীদের ওপর নির্বিচার ধর্ষণ চলছে, সে অভিযোগের প্রমাণ তাঁর কাছে হাজির করা হলে আং উইনের উত্তর ছিল, ‘অসম্ভব, আমাদের সৈন্যরা এই কাজ করতে পারে না। কারণ, রোহিঙ্গা মেয়েরা “নোংরা”!’এটা মোটেই বিস্ময়কর নয় যে বৌদ্ধ ভিক্ষুর নেতৃত্বে মিয়ানমারের জাতীয়বাদী শক্তিগুলো এই অভিযানে অংশ নিচ্ছে, সেই ভিরাথুকে জাতীয় বীরের সম্মান দিয়েছে দেশের বিগত সামরিক সরকার। এমনকি অং সান সু চির দল ন্যাশনাল লিগ ফর ডেমোক্রেসির অনেক কর্তাব্যক্তিও ভিরাথুর মা বা থা আন্দোলনের সঙ্গে সরাসরি যুক্ত। সাবেক সামরিক রাষ্ট্রপ্রধান থেইন সেইন এমন কথাও বলেছেন যে এই আন্দোলন আসলে ‘শান্তির এক প্রতীক’ এবং এই আন্দোলনের নেতা ভিরাথু ‘ভগবান বুদ্ধের সন্তান’। দেশের বাইরেও বর্মিরা ভিরাথুকে বীরের সম্মান দেখিয়েছে। ২০১৪ সালে লন্ডনে বর্মিদের সর্ববৃহৎ উপাসনালয় সাসানা রামসি ‘ধর্মীয় স্বাধীনতায়’ অবদানের জন্য ভিরাথুকে আনুষ্ঠানিকভাবে সম্মানিত করে।ভিরাথু ও তাঁর দল যে অভিযান শুরু করেছে, তা শুধু রোহিঙ্গাদের বিরুদ্ধে নয়, ইসলামের বিরুদ্ধেও। এই দলের একজন শীর্ষস্থানীয় নেতা উ পামাউখা বলেছেন, মার্কিন যুক্তরাষ্ট্রের নবনির্বাচিত প্রেসিডেন্ট ডোনাল্ড ট্রাম্পের বক্তব্যের সঙ্গে তঁাদের আন্দোলনের সম্পূর্ণ মিল রয়েছে। তিনি বলেছেন, ‘যত দিন ইসলাম থাকবে, তত দিন সন্ত্রাসী থাকবে, তাই আমরা ট্রাম্পের মতোই আমাদের দেশ ও ধর্মকে ইসলামের হাত থেকে বাঁচানোর জন্য লড়ছি।’রোহিঙ্গা সংকট নিয়ে এখন পর্যন্ত কোনো আন্তর্জাতিক উদ্যোগ দেখা যায়নি। চীনসহ প্রধান শক্তিগুলোর কেউই সামরিক বা অর্থনৈতিক অবরোধের কথা বিবেচনায় আনেনি। বাংলাদেশের উচিত হবে তেমন দাবি তোলা। আশু ব্যবস্থা হিসেবে সে দেশের সরকারের ওপর চাপ সৃষ্টির জন্য সব রকম আন্তর্জাতিক ঋণ ও উন্নয়ন সাহায্য স্থগিত রাখার জন্য আন্তর্জাতিক জনমত গড়ে তোলার ব্যাপারে বাংলাদেশ সরকারের উচিত অবিলম্বে জাতিসংঘসহ সব বহুপক্ষীয় ফোরামে এই প্রশ্ন তোলা। গত মাসে সু চির টোকিও সফরের সময় জাপান সরকার তাঁর সরকারের সঙ্গে ৭ দশমিক ৭ বিলিয়ন ডলারের এক উন্নয়ন চুক্তি স্বাক্ষর করেছে। আমাদের উচিত হবে মিয়ানমারে মানবাধিকার পরিস্থিতি পরিবর্তিত না হওয়া পর্যন্ত সেই উন্নয়ন সাহায্য স্থগিত রাখার দাবি তোলা।আমাদের বিশ্বাস, এই ভয়ানক উগ্র জাতিবিদ্বেষী আন্দোলনের রাশ টেনে ধরার ক্ষমতা রয়েছে অং সান সু চির। জাতীয়তাবাদী রাজনীতি সরিয়ে রেখে তিনি কি একবারের জন্যও এক ভয়াবহ মানবিক দুর্যোগের সময় তাঁর বিবেকের কণ্ঠস্বর উচ্চকিত করবেন না? মানবাধিকারের প্রতি তাঁর অঙ্গীকারের স্বীকৃতিস্বরূপ তাঁর হাতে তুলে দেওয়া হয়েছিল নোবেল শান্তি পুরস্কার। একবারের জন্যও কি তিনি স্মরণ করবেন না নিজে একদিন কীভাবে মানবাধিকার হারিয়ে বছরের পর বছর নিগৃহীত হয়েছেন?আমরা অং সান সু চির কাছ থেকে এই প্রশ্নের জবাব পাওয়ার অপেক্ষায় আছি।হাসান ফেরদৌস: যুক্তরাষ্ট্রে প্রথম আলোর বিশেষ প্রতিনিধি।যাঁদের পরিবারের সদস্যরা ‘গুম’ বা ‘নিখোঁজ’ অবস্থায় রয়েছেন, তাঁরা কী অবস্থায় সময় পার করেন? বলা যায়, এর একটি যথার্থ ব্যাখ্যা মিলেছে এমনই এক পরিবারের সদস্যের কাছ থেকে; ‘আমরা খারাপ শঙ্কাটাও করতে পারি না, আবার ভালো কিছু আশাও করা যায় না। একেকটা পরিবারের জীবন যে কী দুঃসহ!’ ২০১৩ সালের নভেম্বর ও ডিসেম্বর মাসে নিখোঁজ হয়েছেন এমন ২০ জনের পরিবারের সদস্যরা কীভাবে সময় পার করছেন, তা তাঁরা গত রোববার এক সংবাদ সম্মেলন করে জানিয়েছেন। প্রশ্ন হচ্ছে, সরকার কি এই পরিবারগুলোর প্রতি আদৌ কোনো দায় অনুভব করে?সরকারের দায়ের প্রশ্নটি খুবই গুরুত্বপূর্ণ, কারণ পরিবারগুলোর পক্ষ থেকে দাবি করা হয়েছে যে আইনশৃঙ্খলা রক্ষাকারী বাহিনী পরিচয়ে ধরে নিয়ে যাওয়ার পর থেকে তাদের স্বজনেরা নিখোঁজ রয়েছেন। আরও অনেক পরিবারের তরফেও একই অভিযোগ রয়েছে। এসবের কোনোটির সঙ্গেই আইনশৃঙ্খলা রক্ষাকারী বাহিনীর সম্পৃক্ততা নেই, তা বলা যাচ্ছে না। কারণ, এ বছরেই ‘গুম’ হওয়া ব্যক্তিদের মধ্যে তিনজনকে পরে গ্রেপ্তার দেখানো হয়েছে। তবে সব ক্ষেত্রেই আইনশৃঙ্খলা রক্ষাকারী বাহিনী এসব অভিযোগ অস্বীকার করেছে। এসব ঘটনা তবে ঘটাচ্ছে কারা?এই চক্রকে চিহ্নিত ও বিচারের মুখোমুখি করা বা নিখোঁজ ব্যক্তিদের উদ্ধারের দায়িত্ব তো আইনশৃঙ্খলা রক্ষাকারী বাহিনীর। স্বরাষ্ট্রমন্ত্রী বলেছেন, ‘গুম’ বলে কিছু নেই, অনেকেই আত্মগোপনে আছেন। আমাদের বক্তব্য হচ্ছে, কেউ আত্মগোপনে থাকলে তাঁকে খুঁজে বের করার দায়ও সরকারের রয়েছে।আইন ও শালিস কেন্দ্রের হিসাব অনুযায়ী, এ বছরের শুরু থেকে সেপ্টেম্বর পর্যন্ত আইনশৃঙ্খলা রক্ষাকারী বাহিনীর পরিচয়ে যতজনকে উঠিয়ে নিয়ে যাওয়া হয়েছে বলে গণমাধ্যমে খবর এসেছে, তাঁদের মধ্যে ৮ জনের লাশ পাওয়া গেছে আর ৪৬ জনের কোনো খোঁজ নেই। ২০১৫ সালে ৩৫ জন ও ২০১৪ সালে ৫২ জনের গুম হয়ে যাওয়ার ঘটনা ঘটেছে। এসব পরিসংখ্যান বিবেচনায় নিলে এটা মানতেই হচ্ছে যে দেশে গুম ও খুনের ঘটনা ঘটছে এবং আমাদের আইনশৃঙ্খলা রক্ষাকারী বাহিনী এসব গুম-খুনের বিহিত করতে হয় ব্যর্থ হচ্ছে, নয়তো তারা এই রহস্য উদ্ঘাটনে অনাগ্রহী।আইনশৃঙ্খলা রক্ষাকারী বাহিনীগুলো যদি এই ব্যর্থতার দায় নিতে না চায়, তবে এসব গুম–খুন রহস্যের সমাধান ও তা পুরোপুরি বন্ধ করায় নিজেদের শক্তি-সামর্থ্যের প্রমাণ রাখতে হবে।যাঁদের পরিবারের সদস্যরা ‘গুম’ বা ‘নিখোঁজ’ অবস্থায় রয়েছেন, তাঁরা কী অবস্থায় সময় পার করেন? বলা যায়, এর একটি যথার্থ ব্যাখ্যা মিলেছে এমনই এক পরিবারের সদস্যের কাছ থেকে; ‘আমরা খারাপ শঙ্কাটাও করতে পারি না, আবার ভালো কিছু আশাও করা যায় না। একেকটা পরিবারের জীবন যে কী দুঃসহ!’ ২০১৩ সালের নভেম্বর ও ডিসেম্বর মাসে নিখোঁজ হয়েছেন এমন ২০ জনের পরিবারের সদস্যরা কীভাবে সময় পার করছেন, তা তাঁরা গত রোববার এক সংবাদ সম্মেলন করে জানিয়েছেন। প্রশ্ন হচ্ছে, সরকার কি এই পরিবারগুলোর প্রতি আদৌ কোনো দায় অনুভব করে?সরকারের দায়ের প্রশ্নটি খুবই গুরুত্বপূর্ণ, কারণ পরিবারগুলোর পক্ষ থেকে দাবি করা হয়েছে যে আইনশৃঙ্খলা রক্ষাকারী বাহিনী পরিচয়ে ধরে নিয়ে যাওয়ার পর থেকে তাদের স্বজনেরা নিখোঁজ রয়েছেন। আরও অনেক পরিবারের তরফেও একই অভিযোগ রয়েছে। এসবের কোনোটির সঙ্গেই আইনশৃঙ্খলা রক্ষাকারী বাহিনীর সম্পৃক্ততা নেই, তা বলা যাচ্ছে না। কারণ, এ বছরেই ‘গুম’ হওয়া ব্যক্তিদের মধ্যে তিনজনকে পরে গ্রেপ্তার দেখানো হয়েছে। তবে সব ক্ষেত্রেই আইনশৃঙ্খলা রক্ষাকারী বাহিনী এসব অভিযোগ অস্বীকার করেছে। এসব ঘটনা তবে ঘটাচ্ছে কারা?এই চক্রকে চিহ্নিত ও বিচারের মুখোমুখি করা বা নিখোঁজ ব্যক্তিদের উদ্ধারের দায়িত্ব তো আইনশৃঙ্খলা রক্ষাকারী বাহিনীর। স্বরাষ্ট্রমন্ত্রী বলেছেন, ‘গুম’ বলে কিছু নেই, অনেকেই আত্মগোপনে আছেন। আমাদের বক্তব্য হচ্ছে, কেউ আত্মগোপনে থাকলে তাঁকে খুঁজে বের করার দায়ও সরকারের রয়েছে।আইন ও শালিস কেন্দ্রের হিসাব অনুযায়ী, এ বছরের শুরু থেকে সেপ্টেম্বর পর্যন্ত আইনশৃঙ্খলা রক্ষাকারী বাহিনীর পরিচয়ে যতজনকে উঠিয়ে নিয়ে যাওয়া হয়েছে বলে গণমাধ্যমে খবর এসেছে, তাঁদের মধ্যে ৮ জনের লাশ পাওয়া গেছে আর ৪৬ জনের কোনো খোঁজ নেই। ২০১৫ সালে ৩৫ জন ও ২০১৪ সালে ৫২ জনের গুম হয়ে যাওয়ার ঘটনা ঘটেছে। এসব পরিসংখ্যান বিবেচনায় নিলে এটা মানতেই হচ্ছে যে দেশে গুম ও খুনের ঘটনা ঘটছে এবং আমাদের আইনশৃঙ্খলা রক্ষাকারী বাহিনী এসব গুম-খুনের বিহিত করতে হয় ব্যর্থ হচ্ছে, নয়তো তারা এই রহস্য উদ্ঘাটনে অনাগ্রহী।আইনশৃঙ্খলা রক্ষাকারী বাহিনীগুলো যদি এই ব্যর্থতার দায় নিতে না চায়, তবে এসব গুম–খুন রহস্যের সমাধান ও তা পুরোপুরি বন্ধ করায় নিজেদের শক্তি-সামর্থ্যের প্রমাণ রাখতে হবে।আবারও আগুন লাগল কড়াইল বস্তিতে, এ নিয়ে গত নয় মাসে সেখানে দুবার অগ্নিকাণ্ডের ঘটনা ঘটল। প্রতিবার আগুন লাগার পর অনেকে সেখানে ছুটে যান, বিভিন্ন সংস্থা ক্ষতিগ্রস্ত ব্যক্তিদের কিছু সাহায্যও করে, কিন্তু এসব অগ্নিকাণ্ড কেন ঘটছে, তার তদন্ত হচ্ছে না। প্রতিরোধমূলক ব্যবস্থাও নেওয়া হচ্ছে না। তবে একটি ভালো দিক হচ্ছে, ফায়ার সার্ভিস এই বস্তির ২০০ বাসিন্দাকে অগ্নিনির্বাপণের প্রশিক্ষণ দিয়েছিল, যাঁরা সেদিন আগুন লাগার পর তৎপর ছিলেন। সে কারণেই হয়তো খুব বেশি মানুষ আহত হননি, তাৎক্ষণিকভাবে কারও আগুনে পুড়ে মারা যাওয়ার তথ্যও রেকর্ড হয়নি। কিন্তু এটা স্থায়ী সমাধান নয়।দেশে বস্তিবাসীর সংখ্যা ক্রমেই বাড়ছে। তাঁদের ন্যূনতম নাগরিক অধিকার নেই বললেই চলে। অথচ প্রভাবশালী ব্যক্তিরা প্রতি মাসে তাঁদের কাছ থেকে ভাড়া আদায় করে থাকেন। এসব বস্তিকে কেন্দ্র করে মাদক ব্যবসাসহ নানা অপরাধমূলক কর্মকাণ্ডও চলে। মূলত তৈরি পোশাক কারখানার নিম্ন আয়ের কর্মী, রিকশাচালক, ফুটপাতের দোকানি, সবজি বিক্রেতা ও গৃহকর্মীরা এসব বস্তিতে বসবাস করেন। বস্তিতে আগুন লাগলে তাঁদের দুর্দশার অন্ত থাকে না। ঢাকা উত্তরের মেয়র যে বস্তিবাসীকে আর্থিক সহায়তা দেওয়ার প্রতিশ্রুতি দিয়েছেন, আমরা তাকে স্বাগত জানাই। আশা করি, অন্যান্য সরকারি ও বেসরকারি সংস্থাও এ ব্যাপারে এগিয়ে আসবে। এই মুহূর্তে সর্বস্ব হারানো মানুষগুলোর মাথা গোঁজার ঠাঁই জরুরি।ঢাকার বস্তিতে আগুন লাগা নতুন ঘটনা নয়। শীতের মৌসুমে প্রায়ই বস্তিতে আগুন লাগে। অভিযোগ আছে, কড়াইল বস্তির মানুষকে উচ্ছেদ করার জন্য এ আগুন লাগানো হয়েছে। এটা দুর্ঘটনা, নাকি মনুষ্যসৃষ্ট অগ্নিকাণ্ড, সেটি তদন্ত করে দেখা দরকার। সরকারের উচিত, প্রতিটি অগ্নিকাণ্ডের ঘটনা তদন্ত করে তার কারণ চিহ্নিত করা এবং প্রয়োজনীয় ব্যবস্থা নেওয়া। কোনো কায়েমি স্বার্থগোষ্ঠী যদি নাশকতামূলকভাবে আগুন লাগিয়ে থাকে, তাহলে তাদের কঠোর শাস্তি দিতে হবে।বস্তিবাসীও এ দেশের নাগরিক। তাঁদের মৌলিক অধিকার ও জানমালের নিরাপত্তার বিষয়ে রাষ্ট্র উদাসীন থাকতে পারে না। আমাদের সবার মনে রাখা প্রয়োজন, এই স্বল্প আয়ের মানুষের সেবা ছাড়া নগরজীবন সচল রাখার কথা ভাবাই যায় না।দেশের ৬৪ জেলার মধ্যে উত্তরাঞ্চলের জেলাগুলো সবচেয়ে বেশি অবহেলিত। সেখানে তেমন কোনো ভারী শিল্পকারখানা গড়ে ওঠেনি পৃষ্ঠপোষকতার অভাবে। উত্তরের লোকদের যমুনার ওপারের লোকেরা অনগ্রসর ও গোবেচারা প্রকৃতির মানুষ হিসেবে গণ্য করে, যেটা আমাদের কাছে লজ্জার ও কষ্টকর। গাইবান্ধা পুরোনো জেলা হওয়া সত্ত্বেও আজ পর্যন্ত পকেট শহর হিসেবে বিবেচিত হয়ে আসছে। অথচ একটু আগ্রহ আর নজর দিলেই গাইবান্ধা হয়ে উঠতে পারে একটি আধুনিক শহর।পাটুরিয়ায় দ্বিতীয় পদ্মাসেতু নির্মাণের কথা হচ্ছে। অথচ এর চেয়ে বেশি প্রয়োজন গাইবান্ধায় বালাশী সেতু নির্মাণ। বালাশী সেতু নির্মিত হলে বৃহত্তর ময়মনসিংহের সঙ্গে রংপুর বিভাগের আটটি জেলার সরাসরি যোগাযোগ স্থাপিত হবে। শিল্প ও বাণিজ্যের প্রসার হবে। তা ছাড়া উত্তরের জেলাগুলোর সঙ্গে ঢাকার দূরত্ব অনেকটাই কমে আসবে। দক্ষিণ–পূর্বের জেলাগুলোর মতো উত্তরেরও উন্নতি আমরা কামনা করি, দাবি করি। সে ক্ষেত্রে বালাশী সেতু হয়ে উঠতে পারে উত্তরাঞ্চলের উন্নয়নের চাবিকাঠি। আর তাতেই গাইবান্ধার তরতর করে উন্নতি হবে। তাই সরকারের কাছে আমাদের আকুল আবেদন, বালাশী সেতু নির্মাণ করে রংপুরের আটটি জেলার জনগণের দাবির প্রতি সমর্থন দিন। তবেই বাংলাদেশের মধ্যম আয়ের দেশ হতে সময় লাগবে না।সিদ্দিকা তরু, গাইবান্ধা।দেশের ৬৪ জেলার মধ্যে উত্তরাঞ্চলের জেলাগুলো সবচেয়ে বেশি অবহেলিত। সেখানে তেমন কোনো ভারী শিল্পকারখানা গড়ে ওঠেনি পৃষ্ঠপোষকতার অভাবে। উত্তরের লোকদের যমুনার ওপারের লোকেরা অনগ্রসর ও গোবেচারা প্রকৃতির মানুষ হিসেবে গণ্য করে, যেটা আমাদের কাছে লজ্জার ও কষ্টকর। গাইবান্ধা পুরোনো জেলা হওয়া সত্ত্বেও আজ পর্যন্ত পকেট শহর হিসেবে বিবেচিত হয়ে আসছে। অথচ একটু আগ্রহ আর নজর দিলেই গাইবান্ধা হয়ে উঠতে পারে একটি আধুনিক শহর।পাটুরিয়ায় দ্বিতীয় পদ্মাসেতু নির্মাণের কথা হচ্ছে। অথচ এর চেয়ে বেশি প্রয়োজন গাইবান্ধায় বালাশী সেতু নির্মাণ। বালাশী সেতু নির্মিত হলে বৃহত্তর ময়মনসিংহের সঙ্গে রংপুর বিভাগের আটটি জেলার সরাসরি যোগাযোগ স্থাপিত হবে। শিল্প ও বাণিজ্যের প্রসার হবে। তা ছাড়া উত্তরের জেলাগুলোর সঙ্গে ঢাকার দূরত্ব অনেকটাই কমে আসবে। দক্ষিণ–পূর্বের জেলাগুলোর মতো উত্তরেরও উন্নতি আমরা কামনা করি, দাবি করি। সে ক্ষেত্রে বালাশী সেতু হয়ে উঠতে পারে উত্তরাঞ্চলের উন্নয়নের চাবিকাঠি। আর তাতেই গাইবান্ধার তরতর করে উন্নতি হবে। তাই সরকারের কাছে আমাদের আকুল আবেদন, বালাশী সেতু নির্মাণ করে রংপুরের আটটি জেলার জনগণের দাবির প্রতি সমর্থন দিন। তবেই বাংলাদেশের মধ্যম আয়ের দেশ হতে সময় লাগবে না।সিদ্দিকা তরু, গাইবান্ধা।আজ ৬ ডিসেম্বর। আজকের এই তারিখে জন্মগ্রহণ করায় পাশ্চাত্যমতে আপনি ধনু রাশির জাতক বা জাতিকা। আপনার জন্য গুরুত্বপূর্ণ সংখ্যা ৩ ও ৬। গুরুত্বপূর্ণ দিন বৃহস্পতি ও শুক্রবার। শুভ রং—গাঢ় সবুজ, সাদা। শুভ রত্ন—ল্যাপিস ল্যাজুলি, মুনস্টোন। বিশিষ্ট ব্যক্তিত্ব—অধ্যাপক ম্যাক্সমুলার, ওয়ারেন হেস্টিংস, চলচ্চিত্রনির্মাতা তারেক মাসুদ। এবার চলুন জেনে নেওয়া যাক আপনার রাশিতে আজকের পূর্বাভাস:মেষ (২১ মার্চ-২০ এপ্রিল)বেকারদের কারও কারও কর্মসংস্থানের সম্ভাবনা আছে। পাওনা আদায়ে অন্যের সহযোগিতা পেতে পারেন। ব্যর্থ প্রেমের সম্পর্কে নতুন সম্ভাবনা উঁকি দিচ্ছে। মামলা-মোকদ্দমা থেকে দূরে থাকুন। রাজনৈতিক শোভাযাত্রা এড়িয়ে চলুন।বৃষ (২১ এপ্রিল-২১ মে)বেকারদের কেউ কেউ আজ নতুন কাজের সন্ধান পেতে পারেন। আজ আপনার অর্থভাগ্য বিশেষ শুভ। জনসংযোগ ও প্রচারের কাজে সাফল্যের দেখা পাবেন। প্রেমিক-প্রেমিকার জন্য দিনটি বিশেষ শুভ।মিথুন (২২ মে-২১ জুন)শিক্ষার্থীদের কারও কারও জন্য দিনটি সাফল্যের বার্তা বয়ে আনতে পারে। প্রেমিক-প্রেমিকার মনের আকাশে জমে থাকা কালো মেঘ আজ দূর হতে পারে। আর্থিক লেনদেন শুভ। রাজনীতি থেকে দূরে থাকুন।কর্কট (২২ জুন-২২ জুলাই)ব্যবসায়িক ভ্রমণ ফলপ্রসূ হতে পারে। আপনি একজন সংগীতশিল্পী হয়ে থাকলে আজ এ ক্ষেত্রে সম্মাননা পেতে পারেন। যৌথ বিনিয়োগ শুভ। আজ কারও কারও মনে প্রেমের ছোঁয়া লাগতে পারে।সিংহ (২৩ জুলাই-২৩ আগস্ট)চাকরির জন্য বিদেশে আবেদন করে কেউ কেউ ইতিবাচক সাড়া পেতে পারেন। যৌথ বিনিয়োগ শুভ। ব্যর্থ প্রেমের সম্পর্কে নতুন সম্ভাবনা উঁকি দিচ্ছে। জমিজমাসংক্রান্ত বিরোধের নিষ্পত্তি হতে পারে।কন্যা (২৪ আগস্ট-২৩ সেপ্টেম্বর)বেকারদের কারও কারও জন্য দিনটি সাফল্যের বার্তা বয়ে আনতে পারে। মামলা-মোকদ্দমার রায় আপনার অনুকূলে যেতে পারে। সামাজিক কর্মকাণ্ডের জন্য প্রশংসিত হতে পারেন। আজ আপনার অর্থভাগ্য শুভ।তুলা (২৪ সেপ্টেম্বর-২৩ অক্টোবর)ব্যবসায় আগের ক্ষতি পুষিয়ে নেওয়ার সুযোগ পাবেন। আপনি একজন সংগীতশিল্পী হয়ে থাকলে আজ এ ক্ষেত্রে সম্মাননা পেতে পারেন। কোনো গোপন শত্রুর পরিচয় জানা যেতে পারে। তীর্থভ্রমণ শুভ।বৃশ্চিক (২৪ অক্টোবর-২২ নভেম্বর)শিক্ষা কিংবা গবেষণায় অবদানের জন্য সম্মাননা পেতে পারেন। যেকোনো চুক্তি সম্পাদনের আগে প্রয়োজনীয় কাগজপত্র যাচাই করে নিন। পাওনা আদায়ে কুশলী হোন। প্রেমিক-প্রেমিকার জন্য দিনটি বিশেষ শুভ।ধনু (২৩ নভেম্বর-২১ ডিসেম্বর)ব্যবসায়িক লেনদেনে আপনার স্বার্থ অক্ষুণ্ন থাকতে পারে। আজ কারও প্রেমের আহ্বানে সাড়া দিতে হতে পারে। মামলা-মোকদ্দমা থেকে দূরে থাকুন। সৃজনশীল কাজের স্বীকৃতি পাবেন। দূরের যাত্রা শুভ।মকর (২২ ডিসেম্বর-২০ জানুয়ারি)শিক্ষা কিংবা গবেষণার জন্য সম্মাননা পেতে পারেন। পারিবারিক দ্বন্দ্বের অবসান হতে পারে। আপনার প্রেমিক মন আজ তার ঠিকানা খঁুজে পাবে। জমিজমাসংক্রান্ত বিরোধের নিষ্পত্তি হতে পারে।কুম্ভ (২১ জানুয়ারি-১৮ ফেব্রুয়ারি)ব্যবসায়িক লেনদেনে আপনার স্বার্থ অক্ষুণ্ন থাকতে পারে। বিদেশযাত্রার ক্ষেত্রে হাতছাড়া হয়ে যাওয়া সুযোগ ফিরে আসতে পারে। পাওনা আদায়ে তৎপর হোন। সৃজনশীল কাজের স্বীকৃতি পাবেন।মীন (১৯ ফেব্রুয়ারি-২০ মার্চ)দিনটি শুরু হতে পারে প্রিয়জনের কাছ থেকে পাওয়া সুখবর দিয়ে। ব্যর্থ প্রেমের সম্পর্কে নতুন সম্ভাবনা উঁকি দিচ্ছে। হারিয়ে যাওয়া মূল্যবান জিনিস খঁুজে পেতে পারেন। রাজনৈতিক তৎপরতা শুভ।দুই দেশের মধ্যে বাণিজ্য বাড়াতে মালয়েশিয়ার বাজারে বাংলাদেশি পণ্য রপ্তানিতে শুল্কমুক্ত সুবিধা চেয়েছেন বাণিজ্যমন্ত্রী তোফায়েল আহমেদ। বাণিজ্যমন্ত্রী বলেন, ‘আমরা আশা করছি, অন্য দেশের মতো মালয়েশিয়াও তাদের বাজারে আমাদের শুল্কমুক্ত প্রবেশাধিকার দেবে। এ ব্যাপারে আমি মালয়েশিয়া সরকারকে আমাদের পণ্যের শুল্কমুক্ত সুবিধা দিতে অনুরোধ জানাচ্ছি।’মালয়েশিয়ার রাজধানী কুয়ালালামপুরে গতকাল সোমবার বাংলাদেশ ব্যবসা ও বিনিয়োগ সম্মেলনের উদ্বোধনী অনুষ্ঠানে বাণিজ্যমন্ত্রী তোফায়েল আহমেদ এসব কথা বলেন। এ সময় তিনি জানান, মুক্ত বাণিজ্য চুক্তির (এফটিএ) বিষয়ে তাঁরা কাজ করছেন। খবর বার্তা সংস্থা ইউএনবির। বাংলাদেশ বিনিয়োগ উন্নয়ন কর্তৃপক্ষ (বিডা) ও মালয়েশিয়ায় বাংলাদেশ হাইকমিশনের সহায়তায় বাংলাদেশ-মালয়েশিয়া চেম্বার অব কমার্স অ্যান্ড ইন্ডাস্ট্রিজ এই সম্মেলনের আয়োজন করে।বাংলাদেশ ও মালয়েশিয়ার মধ্যে দ্বিপক্ষীয় বাণিজ্যে সব সময়ই মালয়েশিয়া এগিয়ে। গত ২০১৪-১৫ অর্থবছরে বাংলাদেশ থেকে মালয়েশিয়ায় ১৪ কোটি ডলারের পণ্য রপ্তানি হয়। তবে সে সময় মালয়েশিয়া থেকে বাংলাদেশের আমদানি হয় ১২০ কোটি ডলারের পণ্য। সর্বশেষ গত ২০১৫-১৬ অর্থবছরে মালয়েশিয়ায় বাংলাদেশের রপ্তানির পরিমাণ ছিল ১৯ কোটি ডলার। বাণিজ্যমন্ত্রী তোফায়েল আহমেদ মালয়েশিয়ার বিনিয়োগকারীদের দ্রুত বর্ধনশীল উৎপাদন, সেবা ও অবকাঠামো খাতে বিনিয়োগের আহ্বান জানান। একই সঙ্গে মালয়েশিয়া থেকে বস্ত্র ও সরঞ্জাম, এগ্রো-প্রসেসিং, ইলেকট্রনিকসের মতো ক্ষুদ্র ও মাঝারি শিল্প যাঁরা অন্যত্র স্থানান্তর করতে চান তাঁদের জন্য বাংলাদেশ সম্ভাবনাময় বলে উল্লেখ করেন তিনি। বাণিজ্যমন্ত্রী বলেন, সারা দেশে ১০০টি অর্থনৈতিক অঞ্চল (এসইজেড) তৈরি করবে সরকার। ইতিমধ্যে ২২টি অঞ্চলের কাজ শুরু হয়েছে, তার মধ্যে সরকারিভাবে ১৯টি ও বেসরকারিভাবে তিনটি। ব্যবসার জন্য এসইজেড নির্বাচন করে নেওয়ার সুযোগ রয়েছে মালয়েশিয়ার। বাংলাদেশ সরকার সরাসরি বিদেশি বিনিয়োগে সর্বোচ্চ অগ্রাধিকার দিচ্ছে। তোফায়েল আহমেদ বলেন, আমরা বিশ্বাস করি, মালয়েশিয়ার বাজার বাংলাদেশের সিরামিক টেবিলওয়্যার, ওষুধ, চামড়া ও চামড়াজাত পণ্য, আলু, মসলা, কাঁচাপাট ও পাটের বস্তার মতো পণ্যের অনেক সম্ভাবনা আছে। মালয়েশিয়া ও বাংলাদেশের মধ্যে প্রকৃতিগতভাবেই সুসম্পর্ক বজায় আছে। বিনিয়োগ ও বাণিজ্যের ক্ষেত্রে সহযোগিতা জোরদার হলে দুই দেশেরই উন্নয়ন হবে। এফটিএ চুক্তি উভয় দেশের বাণিজ্যিক সম্পর্কে অবশ্যই গতির সঞ্চার করবে বলে মন্তব্য করেন মালয়েশিয়ার বাণিজ্য ও বিনিয়োগবিষয়ক উপমন্ত্রী আহমেদ বিন মাসলাম। তিনি বলেন, এফটিএ চুক্তি এক দেশের পণ্য ও সেবা অন্য দেশে যেতে সহায়তা করবে। বিনিয়োগ বাড়বে। ব্যবসার ক্ষেত্রে প্রতিবন্ধকতা দূর করবে। উদ্বোধনী অনুষ্ঠানে আরও বক্তব্য দেন বিডার নির্বাহী চেয়ারম্যান কাজী এম আমিনুল ইসলাম, মালয়েশিয়ায় বাংলাদেশের হাইকমিশনার মো. শাহিদুল ইসলাম, সিটি ব্যাংকের ব্যবস্থাপনা পরিচালক ও প্রধান নির্বাহী কর্মকর্তা সোহেল আর কে হুসেইন, গবেষণা প্রতিষ্ঠান পিআরআইয়ের নির্বাহী পরিচালক আহসান এইচ মনসুর, বাংলাদেশ-মালয়েশিয়া চেম্বার অব কমার্সের সভাপতি মো. আলমগীর জলিল ও সাবেক সভাপতি সৈয়দ নজরুল ইসলাম। সম্মেলনে বাংলাদেশ থেকে অথর্নীতিবিদসহ বিভিন্ন পর্যায়ের ৭০ জন সম্মেলনে অংশ নেন। মালয়েশিয়ার প্রায় ২০০ বিনিয়োগকারী সম্মেলনে উপস্থিত রয়েছেন। এদিকে বাণিজ্য মন্ত্রণালয়ের পাঠানো এক সংবাদ বিজ্ঞপ্তিতে জানানো হয়, সম্মেলনের উদ্বোধনী অনুষ্ঠান শেষে বাণিজ্যমন্ত্রী তোফায়েল আহমেদ মালয়েশিয়ার উপপ্রধানমন্ত্রী আহমাদ জহির হামিদির সঙ্গে বৈঠক করেন। এ সময় মালয়েশিয়ায় বাংলাদেশি শ্রমিকদের নিয়মিতকরণের বিষয়ে প্রয়োজনীয় ব্যবস্থা নেওয়ার অনুরোধ জানান বাণিজ্যমন্ত্রী। বিষয়টি সহানুভূতির সঙ্গে বিবেচনা করার আশ্বাস দেন আহমাদ জহির হামিদি।নানাভাবে সমালোচিত তোবা গ্রুপের তোবা গার্মেন্টসের সঙ্গে ব্যবসায়িক সম্পর্ক ছিন্ন করেছে ইউরোপীয় ক্রেতাদের জোট অ্যাকর্ড। ঢাকার মেরুল বাড্ডার এই কারখানাটি কর্মপরিবেশ উন্নয়নে সংস্কারকাজ না করায় গত সপ্তাহে এই সিদ্ধান্ত নিয়েছে অ্যাকর্ড কর্তৃপক্ষ। ২০১২ সালে তোবা গ্রুপের তাজরীন ফ্যাশনসের অগ্নিকাণ্ডে ১১১ পোশাকশ্রমিক মারা যান। কারখানাটিতে নানা ধরনের নির্মাণ–সংক্রান্ত ত্রুটি ছিল। আগুন লাগার পর সতর্কঘণ্টা বাজলেও কারখানার মধ্যম পর্যায়ের কর্মকর্তা শ্রমিকদের বের হতে বাধা দেন। ২০১৪ সালের আগস্টে বাড্ডায় তোবার পাঁচ কারখানার শ্রমিকেরা বেতন, ওভারটাইম ও ঈদ বোনাসের দাবিতে টানা ১১ দিন অনশন করেন। সেই তোবা গ্রুপের আরেকটি কারখানা আছে মেরুল বাড্ডার আনন্দনগরে, তোবা গার্মেন্টস। কারখানাটিতে ২০১৪ সালে অ্যাকর্ড অগ্নি, বৈদ্যুতিক ও ভবনের কাঠামোগত ত্রুটি চিহ্নিত করতে প্রাথমিক পরিদর্শন করে। পরে বহুবার জোটের কর্মকর্তারা তাগাদা দিলেও সংস্কার কর্মপরিকল্পনা (ক্যাপ) অনুযায়ী কাজ করেনি তোবা কর্তৃপক্ষ। ব্যবসায়িক সম্পর্ক ছিন্ন করায় তোবা গার্মেন্টস অ্যাকর্ডের সঙ্গে চুক্তিবদ্ধ ২০০-র বেশি ব্র্যান্ডের পোশাক তৈরি করতে পারবে না। এ ছাড়া আরও পাঁচটি পোশাক কারখানার সঙ্গে ব্যবসায়িক সম্পর্ক ছিন্ন করেছে অ্যাকর্ড। এগুলো হচ্ছে মিরপুরের আনাম গার্মেন্টস ও আশুলিয়া অ্যাপারেলস, নারায়ণগঞ্জের এমএস অ্যাটায়ার, চট্টগ্রামের রিভারসাইড অ্যাপারেলস ও আশুলিয়ার রক নিটওয়্যার। হেসং গ্রুপের সঙ্গেও ব্যবসায়িক সম্পর্ক ছিন্ন করেছে জোট। এ জন্য গ্রুপের চারটি কারখানা হেসং করপোরেশন, হেসং করপোরেশন ইউনিট-২, হেসং সোয়েটার ও হেসং নিটওয়্যার ক্ষতিগ্রস্ত হবে।দুই মাসেরও কম সময়ে দ্বিগুণ হয়ে গেছে শেয়ারবাজারে তালিকাভুক্ত বস্ত্র খাতের কোম্পানি শাশা ডেনিমসের শেয়ারের দাম। গতকাল সোমবার দিন শেষে দেশের প্রধান শেয়ারবাজার ঢাকা স্টক এক্সচেঞ্জে (ডিএসই) কোম্পানিটির প্রতিটি শেয়ারের দাম উঠেছে ৭১ টাকায়। গত বছরের মার্চে শেয়ারবাজারে তালিকাভুক্তির পর সর্বোচ্চ দামে উঠেছে কোম্পানিটির শেয়ারের দাম। এর মধ্যে গতকাল এক দিনেই কোম্পানিটির প্রতিটি শেয়ারের দাম ৪ টাকা ৮০ পয়সা বা প্রায় ৭ শতাংশ বেড়েছে। ডিএসইর তথ্য অনুযায়ী, গত ৯ অক্টোবর শাশা ডেনিমসের প্রতিটি শেয়ারের দাম ছিল ৩৫ টাকা ৩০ পয়সা। গতকাল দিন শেষে যা বেড়ে দ্বিগুণ হয়েছে। এদিকে, হঠাৎ করে অস্বাভাবিক মূল্যবৃদ্ধির পেছনে অপ্রকাশিত মূল্য সংবেদনশীল কোনো তথ্য রয়েছে কি না, তা জানতে চেয়ে গত ১৫ নভেম্বর কোম্পানিটির কাছে চিঠি দিয়েছিল ডিএসই কর্তৃপক্ষ। তার জবাবে কোম্পানিটি জানিয়েছিল, অপ্রকাশিত এমন কোনো তথ্য তাদের হাতে নেই, যা কোম্পানির মূল্য নির্ধারণ, শেয়ারের মালিকানা, পরিচালনা ও লাভ-লোকসানের ওপর প্রভাব ফেলতে পারে। তবে চিঠির জবাবে কোম্পানিটি এ-ও জানিয়েছিল, বাগেরহাটে ১০০ মেগাওয়াট উৎপাদন ক্ষমতার একটি বিদ্যুৎকেন্দ্র স্থাপনের দরপত্রে অংশ নিয়েছে শাশা ডেনিমসের সহযোগী প্রতিষ্ঠান এনার্জিস পাওয়ার করপোরেশন। তবে বিদ্যুৎকেন্দ্র স্থাপনের ওই প্রকল্পের অনুমোদন পাওয়ার বিষয়টি এখনো নিশ্চিত করা হয়নি। তবু কোম্পানিটির মূল্যবৃদ্ধি থামছে না। এদিকে কোম্পানিটি সর্বশেষ গত ২৪ অক্টোবর চলতি বছরের জুলাই-সেপ্টেম্বর সময়ের যে প্রান্তিক আর্থিক প্রতিবেদন প্রকাশ করেছে, তাতে এটির শেয়ারপ্রতি আয় বা ইপিএস দেখানো হয়েছে ১ টাকা ১০ পয়সা। আগের বছরের একই সময়ে ইপিএস ছিল ১ টাকা ৫ পয়সা। ঢাকা রপ্তানি প্রক্রিয়াকরণ অঞ্চল বা ডিইপিজেডে অবস্থিত ডেনিম কাপড় প্রস্তুতকারী শাশা ডেনিমসের কার্যক্রম শুরু হয় ২০০০ সালে। এটি পানিসম্পদমন্ত্রী আনিসুল ইসলাম মাহমুদের পারিবারিক ব্যবসায়িক প্রতিষ্ঠান। বর্তমানে কোম্পানিটির পরিচালনার সঙ্গে যুক্ত রয়েছেন আনিসুল ইসলাম মাহমুদের স্ত্রী, পুত্র ও কন্যা। ঢাকার বাজারে গতকাল লেনদেনের শীর্ষে ছিল কোম্পানিটি। এদিন এককভাবে কোম্পানিটির প্রায় ৩২ কোটি টাকার শেয়ার লেনদেন হয়, যা ডিএসইর মোট লেনদেনের প্রায় ৪ শতাংশ। এদিকে, দিন শেষে ডিএসইতে গতকাল সূচক ও লেনদেন উভয়ই বেড়েছে। লেনদেন আগের দিনের চেয়ে ৭৫ কোটি টাকা বেড়ে দাঁড়িয়েছে ৮০৮ কোটিতে। প্রধান সূচক ডিএসইএক্স ১৪ পয়েন্ট বেড়ে দিন শেষে দাঁড়িয়েছে ৪ হাজার ৮৩৬ পয়েন্টে, যা চলতি বছরের মধ্যে সর্বোচ্চ।গত জুলাইয়ে ঢাকার গুলশানে হলি আর্টিজান বেকারির ঘটনার পর যেসব জাপানি পরামর্শক চলে গেছেন, নিরাপত্তাহীনতার কথা বলে তাঁরা আর বাংলাদেশে ফিরে আসছেন না। ওই ঘটনার পর সরকারের পক্ষ থেকে জাপানি সহায়তায় চলমান প্রকল্পে নিরাপত্তা বাড়ালেও তাতে ভরসা পাচ্ছেন না জাপানিরা। তাই এসব প্রকল্প এগোচ্ছে না। অর্থনৈতিক সম্পর্ক বিভাগে (ইআরডি) সম্প্রতি অনুষ্ঠিত জাইকার সহায়তাপুষ্ট প্রকল্পগুলোর হালনাগাদ পর্যালোচনা বৈঠকে এসব কথা উঠে এসেছে। এ অবস্থায় পরিস্থিতি সামাল দিতে অর্থমন্ত্রী আবুল মাল আবদুল মুহিতের নেতৃত্বাধীন একটি প্রতিনিধিদল জাপানের উদ্দেশে গত রাতে ঢাকা ছেড়েছে। দলের অন্য সদস্যরা হলেন ঢাকা মেট্রোপলিটন পুলিশ (ডিএমপি) কমিশনার আছাদুজ্জামান মিঞা, ইআরডির অতিরিক্ত সচিব শাহ মো. আমিনুল হক, স্বরাষ্ট্র মন্ত্রণালয়ের অতিরিক্ত সচিব মোস্তফা কামালউদ্দিন, সড়ক বিভাগের অতিরিক্ত সচিব মো. মনিরুল ইসলাম ও বিদ্যুৎ বিভাগের যুগ্ম সচিব শেখ ফায়জুল আমিন।৮ ও ৯ ডিসেম্বর জাপানের অর্থমন্ত্রী তারো আসু, পররাষ্ট্রমন্ত্রী ফুমিও কিশিদা, জাপান আন্তর্জাতিক সহযোগিতা সংস্থার (জাইকা) প্রেসিডেন্ট শিনিচি কিতাওকা ও জাপান-বাংলাদেশ চেম্বারের সঙ্গে বাংলাদেশ প্রতিনিধিদলের বৈঠক হওয়ার কথা রয়েছে। বৈঠকগুলোতে বাংলাদেশের পক্ষ থেকে জাপানিদের অধিকতর নিরাপত্তা দেওয়ার আশ্বাস দেওয়া হবে বলে অর্থ মন্ত্রণালয় সূত্রে জানা গেছে। হলি আর্টিজান বেকারিতে জঙ্গি হামলায় সাতজন জাপানি নাগরিক নিহত হন। এরপর নিরাপত্তা নিয়ে সরকারের কাছে লিখিত উদ্বেগ জানিয়েছে জাপান। সরকারের বিভিন্ন দপ্তরের সঙ্গে বৈঠক করেছে ঢাকার জাপান দূতাবাস। সরকার আশ্বস্ত করলেও পুরোপুরি নির্ভয় হতে পারছে না জাপান। দেশে জাপানি অর্থায়নে চলমান প্রকল্প রয়েছে ৩৫টি, যেগুলোতে বহু জাপানি কাজ করেন। এর মধ্যে জাইকার নমনীয় শর্তের (ওডিএ) ঋণ রয়েছে ১৮টি প্রকল্পে। ইআরডির কার্যপত্রই বলছে, অনাকাঙ্ক্ষিত হলি আর্টিজানের ঘটনার পর নিরাপত্তাজনিত কারণে প্রকল্পগুলোর বাস্তবায়ন গতি কমে গেছে। ইআরডির নথিপত্রে দেখা যায়, মাতারবাড়ী বিদ্যুৎ প্রকল্পের একটা অংশের কাজ করছিল জাপানের এক প্রতিষ্ঠান। জাইকা মাতারবাড়ী বিদ্যুৎ প্রকল্পের প্রকল্প পরিচালককে এক চিঠিতে জানায়, নিরাপত্তাব্যবস্থার উন্নতি না হওয়া পর্যন্ত তারা আর বাংলাদেশে আসবে না। এদিকে জাতীয় বিদ্যুৎ সঞ্চালন নেটওয়ার্ক উন্নয়ন প্রকল্পের প্রকল্প পরিচালক ইআরডিকে জানান, চুক্তি সই এবং জমি অধিগ্রহণ করা হলেও প্রকল্পটির কোনো পরামর্শক নেই। ইনক্লুসিভ সিটি গভর্ন্যান্স প্রকল্পের প্রকল্প পরিচালকও ইআরডিকে জানান, এ প্রকল্পে ২২ জন পরামর্শক কাজ করলেও হলি আর্টিজানের ঘটনার পর বেশির ভাগই অনুপস্থিত। প্রধান পরামর্শক ছুটিতে গিয়েছিলেন হলি আর্টিজানের ঘটনার আগের দিন। কিন্তু তিনি ফিরে আসছেন না। এ ছাড়া ঢাকা মাস র্যাপিড ট্রানজিট উন্নয়ন প্রকল্প (মেট্রোরেল), তৃতীয় প্রাথমিক শিক্ষা উন্নয়ন প্রকল্প (পিইডিপি-৩), ঢাকা-চট্টগ্রাম প্রধান বিদ্যুৎ গ্রিড উন্নয়ন প্রকল্প, রূপপুর পারমাণবিক বিদ্যুৎকেন্দ্র, কাঁচপুর-মেঘনা-গোমতী সেতু সংস্কার প্রকল্প, কর্ণফুলী পানি সরবরাহ প্রকল্পসহ (পর্যায়-২) জাপানি সহায়তার সব প্রকল্প অঞ্চলেই নিরাপত্তাব্যবস্থা জোরদারের কথা ইআরডিকে জানানো হয়। জানা গেছে, হলি আর্টিজানের ঘটনার পর প্রকল্পগুলোর সঙ্গে জড়িত বিদেশি বিশেষজ্ঞদের নিরাপত্তা বাড়িয়েছে সরকার। শুধু প্রকল্প এলাকা নয়, তাঁদের বাসস্থান এবং যাতায়াত এলাকায়ও নিরাপত্তা বাড়ানো হয়েছে। একটি উদাহরণ দিয়ে বিদ্যুৎ বিভাগের একজন শীর্ষপর্যায়ের কর্মকর্তা প্রথম আলোকে বলেন, মাতারবাড়ী প্রকল্পে বিদেশিদের নিরাপত্তার দায়িত্বে ইতিমধ্যে ২০ জন পুলিশ ও ২০ জন আনসার সদস্য রয়েছেন। আরও ২০ জন ব্যাটালিয়ন আনসার দেওয়ার প্রক্রিয়া চলছে। অর্থমন্ত্রীর নেতৃত্বাধীন জাপান প্রতিনিধিদলের সঙ্গে রয়েছেন এমন এক সদস্য গতকাল প্রথম আলোকে বলেন, ‘জাপানিসহ বাংলাদেশে কর্মরত সব বিদেশিরই নিরাপত্তা স্বার্থ দেখায় অগ্রাধিকার দিচ্ছে বাংলাদেশ। অর্থ মন্ত্রণালয় ও বাংলাদেশ ব্যাংক এ ব্যাপারে অর্থ খরচে কোনো কার্পণ্য করছে না, স্বরাষ্ট্র মন্ত্রণালয়ও তৎপর রয়েছে তাদের নিরাপত্তার জন্য পুলিশ বা অস্ত্রধারী নিরাপত্তাকর্মী নিয়োগ দিতে। এ কথাগুলো আমরা জাপানে গিয়ে জাপানকে বলে আসব।’রিজার্ভ চুরির তদন্ত প্রতিবেদনের তথ্য অবশেষে ফিলিপাইনকে দিতে রাজি হয়েছে বাংলাদেশ। চুরি যাওয়া অর্থ উদ্ধারে বাংলাদেশ ব্যাংকের তদন্ত প্রতিবেদনের তথ্য ফিলিপাইনের চাওয়ার পরিপ্রেক্ষিতে এ উদ্যোগ নেওয়ার কথা বার্তা সংস্থা রয়টার্সকে জানিয়েছেন আইনমন্ত্রী আনিসুল হক।ফিলিপাইনের অর্থমন্ত্রী কার্লোস ডমিঙ্গুয়েজের সঙ্গে গত সপ্তাহে আইনমন্ত্রীর নেতৃত্বাধীন বাংলাদেশি প্রতিনিধিদলের এক বৈঠকে তদন্ত প্রতিবেদনের তথ্য চাওয়া হয়। এরপর গত কয়েক দিনে ফিলিপাইনকে তথ্য দেওয়ার বিষয়ে বাংলাদেশ ব্যাংক নেতিবাচক মনোভাব দেখিয়ে আসছিল। গত রোববারও বাংলাদেশের অর্থমন্ত্রী আবুল মাল আবদুল মুহিত এ ব্যাপারে নেতিবাচক মনোভাব ব্যক্ত করেন। তবে গতকাল সোমবার আইনমন্ত্রী আনিসুল হক রয়টার্সকে বলেন, ‘পারস্পরিক সহযোগিতার অংশ হিসেবে এ উদ্যোগ নেওয়া হয়েছে। আমাদের তদন্তের বিষয়ে তথ্য ফিলিপাইনকে জানানো হবে।’চলতি বছরের ফেব্রুয়ারিতে যুক্তরাষ্ট্রের ফেডারেল রিজার্ভে বাংলাদেশ ব্যাংকের হিসাব থেকে মোট ১০ কোটি ১০ লাখ মার্কিন ডলার সরিয়ে নেয় সাইবার অপরাধীরা। এই অর্থের মধ্যে ফিলিপাইনের রিজাল কমার্শিয়াল ব্যাংকিং করপোরেশনের (আরসিবিসি) চারটি হিসাবের মাধ্যমে ৮ কোটি ১০ লাখ ডলার চলে যায় দেশটির ক্যাসিনোতে। চুরি যাওয়া অর্থের মধ্যে এখন পর্যন্ত বাংলাদেশ ফেরত পেয়েছে দেড় কোটি ডলার। বাকি সাড়ে ৬ কোটি ডলার উদ্ধারে গত সপ্তাহে বাংলাদেশের আইনমন্ত্রী আনিসুল হকের নেতৃত্বে উচ্চপর্যায়ের একটি প্রতিনিধিদল ফিলিপাইন সফরে যায়।ফিলিপাইনের গণমাধ্যম বিওয়ার্ল্ডঅনলাইনের প্রতিবেদনে বলা হয়েছে, দেশটির অ্যান্টি মানি লন্ডারিং কাউন্সিল (এএমএলসি) রিজার্ভ চুরির ঘটনার সঙ্গে সম্পৃক্ততার জন্য মুদ্রা লেনদেনকারী প্রতিষ্ঠান ফিলরেম এবং সোলায়ার রিসোর্ট ও ক্যাসিনোর কয়েকজন জাংকেট অপারেটরের বিরুদ্ধে অর্থ পুনরুদ্ধার (সিভিল ফোরফেইচার) মামলা করার উদ্যোগ নিয়েছে।এএমএলসির নির্বাহী পরিচালক জুলিয়া বাকে আবাদ বলেন, ‘অভিযুক্তদের বিরুদ্ধে যথেষ্ট প্রমাণ মেলায় মামলা করা হবে। যদিও আমরা জানি না এসব প্রতিষ্ঠানের ঊর্ধ্বতন কর্মকর্তাদের কতজন এখন দেশে আছেন।’রিজার্ভ চুরির বিষয়ে ফিলিপাইনের সিনেট শুনানিতে ফিলরেম এবং সোলায়ার রিসোর্ট অ্যান্ড ক্যাসিনোর অর্থ পাচারের বিষয়টি উঠে আসে। ফিলরেমের মাধ্যমে ২ কোটি ৯০ লাখ ডলারের সমপরিমাণ অর্থ সোলায়ার ক্যাসিনোতে জুয়া খেলার চিপসে রূপান্তরিত করা হয়। এসব অর্থ সোলায়ার ক্যাসিনো কর্তৃপক্ষ ডিং ঝিজি নামের এক চীনা ব্যবসায়ীর কাছ থেকে জব্দ করে। জব্দ করা এ অর্থ হস্তান্তরের বিষয়ে এখন আদালতের নির্দেশনার অপেক্ষায় আছে এএমএলসি। আরও ১ কোটি ৭০ লাখ ডলার এখনো ফিলরেমের কাছে বলে ধারণা করা হচ্ছে।জুলিয়া বাকে আবাদ এ বিষয়ে বলেন, ‘অর্থ পুনরুদ্ধার মামলা করার জন্য আমরা এখন সুপ্রিম কোর্টের সিদ্ধান্তের অপেক্ষায় আছি।’ তিনি জানান, ফিলিপাইনের ইস্টার্ন হাওয়াই লেইজার ক্যাসিনোর মালিক ক্যাম সিন ওয়ং ওরফে কিম ওয়ংয়ের বিরুদ্ধেও একটি আলাদা অর্থ পুনরুদ্ধার মামলা করবে এএমএলসি। ওয়ংয়ের কাছে থাকা দেড় কোটি ডলার অর্থই এখন পর্যন্ত বাংলাদেশ ফেরত পেয়েছে।ফিলিপাইনের কেন্দ্রীয় ব্যাংক রিজার্ভ চুরির সঙ্গে সম্পৃক্ততার কারণে আরসিবিসিকে সেই দেশের ১০০ কোটি পেসো বা ২ কোটি মার্কিন ডলার আর্থিক জরিমানা করেছে।গমের ডাঁটি, চালের কুঁড়া, ঘাস হোক আর সুতার কারখানার বর্জ্য হোক—কোনো কিছুই আর ফেলনা নয়। এসব কৃষিবর্জ্য কিংবা কারখানার বর্জ্যই পাল্টে দিয়েছে ওয়াফি ইসলামের জীবন। যত সহজে বলা হচ্ছে শুরুটা এত সহজ ছিল না ঢাকার মধ্যবাড্ডার বাসিন্দা ওয়াফি ইসলামের। নবম শ্রেণিতে পড়া অবস্থায় মায়ের নকশি কাঁথার কাজ দেখেই নতুন কিছু করার আগ্রহ জেগেছিল ওয়াফির। সংসারে খুব বেশি টানাটানি ছিল না। তবু নিজের ওপর দাঁড়ানোর ইচ্ছা জাগে স্কুলজীবনেই। নবম শ্রেণিতে পড়া অবস্থায় ২০০৩ সালে কেনা কাগজ দিয়ে শিল্পকর্ম তৈরি করে দোকানে সরবরাহ করেন। যা লাভ হতো তা আবার বিনিয়োগ করতে থাকেন ব্যবসায়। এভাবেই শুরু। বিয়ের পর স্বামীর সহায়তায় নতুন উদ্যমে শুরু করেন এ উদ্যোক্তা। পড়াশোনাও চালিয়ে নিয়েছেন। একটি বেসরকারি বিশ্ববিদ্যালয় থেকে চারুকলায় স্নাতকোত্তর ডিগ্রি নিয়ে পুরোপুরি জড়িয়ে যান ব্যবসায়। গ্রামের বাড়ি বিক্রমপুরে হলেও ব্যবসার সুবিধা ভেবে ময়মনসিংহে কারখানা দেন ২০১১ সালে। এখন বগুড়া, রংপুর থেকে কৃষিবর্জ্য এবং সুতার কারখানাসহ বিভিন্ন কারখানার বর্জ্য সংগ্রহ করেন। কারখানার এসব বর্জ্য দিয়ে হয় হাতে তৈরি কাগজ। এরপর নিজেই ডিজাইন করেন। হাতে তৈরি কাগজ দিয়ে ফটোফ্রেম, অ্যালবাম, নোটবুক, টিস্যু বক্স, জুয়েলারি বক্সসহ ১৪০টি পণ্য তৈরি হচ্ছে তাঁর প্রতিষ্ঠান ‘বিমূর্ত’ থেকে। কাগজের তৈরি শিল্পকর্মের পাশাপাশি বুটিক পণ্যও তৈরি করছেন এ উদ্যোক্তা। দ্বিতীয় পক্ষের মাধ্যমে রপ্তানিও হচ্ছে ওয়াফি ইসলামের কারখানার পণ্য। কারখানায় কাজ করছেন সমাজের সুবিধাবঞ্চিত ৭৫ জন নারী-পুরুষ। যাঁদের অনেকেই একসময় ছিলেন যৌনকর্মী কিংবা ভিক্ষুক। ওয়াফি ইসলামের মতো উদ্যোক্তাদের তৈরি পণ্য নিয়ে বিশ্ব বাণিজ্য কেন্দ্রে এবার অনুষ্ঠিত হয়ে গেল আন্তর্জাতিক এসএমই মেলা। গত শনিবার থেকে শুরু হওয়া মেলা শেষ হয়েছে গতকাল সোমবার। মেলায় ৫৮টি স্টলে পণ্য ও সেবা প্রদর্শন করেছে ৫৪টি প্রতিষ্ঠান। এর মধ্যে ১৫টি স্টলে পাট ও চামড়াজাত পণ্য, বুটিক পণ্যের পসরা সাজিয়ে বসেছেন উদ্যোক্তারা। এ ছাড়া ব্যাংক ও আর্থিক প্রতিষ্ঠান, খাদ্যপণ্য, গার্মেন্টস এক্সেসরিজ, তথ্যপ্রযুক্তি, পর্যটনসহ নানা খাতের প্রতিষ্ঠান অংশ নিয়েছে।উদ্যোক্তা হওয়ার গল্প শুনিয়ে ওয়াফি ইসলাম প্রথম আলোকে বলেন, ‘উদ্যোক্তা হওয়ার জন্য ইচ্ছাশক্তিই হলো মূল। পদে পদে বাধাবিপত্তির মুখোমুখি হয়েছি। কিন্তু দমে যাইনি। শেষ পর্যন্ত ইচ্ছাশক্তিই উদ্যোক্তা হওয়ার পথে নিয়ে গেছে।’ গতকাল শেষ দিনে মেলায় এসেছিলেন একটি বেসরকারি কলেজের শিক্ষক সীমা দাশ। প্রথম আলোকে তিনি বলেন, মেলায় হাতে তৈরি কাগজের এত পণ্য আগে কখনো দেখেননি। প্রতিটি পণ্যেই আছে শিল্পের ছোঁয়া। মেলায় অনেক প্রতিষ্ঠান এলেও হাতে তৈরি কাগজ, পাট ও চামড়াজাত পণ্যের বৈচিত্র্য দেখে ভালো লেগেছে। দামও তুলনামূলক সস্তা মনে হয়েছে। প্রথমবারের মতো আয়োজিত এ মেলায় দর্শনার্থীদের ভিড় দেখা গেছে। তবে উদ্যোক্তারা বলছেন, আন্তর্জাতিক এসএমই মেলা হলেও এতে বিদেশি প্রতিষ্ঠান অংশ নেয়নি। আবার চট্টগ্রাম শহরে এখন পাঁচটি মেলা চলার সময় এই মেলা শুরু হয়েছিল। এটি হচ্ছে ষষ্ঠ মেলা। মেলায় রাজশাহী থেকে পাটপণ্য ও বুটিক পণ্য নিয়ে এসেছে শিশুবিতান সেলাই ঘর। পাট দিয়ে পাপোশ, মাদুর, হাতব্যাগ, স্কুলব্যাগ, ট্রাভেল ব্যাগসহ বিভিন্ন পণ্য শোভা পায় স্টলটিতে। স্টলে থাকা আশরাফুল ওমর প্রথম আলোকে বলেন, স্টলটিতে তাঁর প্রতিষ্ঠান পাট বাজারের পণ্য ও তাঁর মায়ের প্রতিষ্ঠান শিশুবিতানের পণ্যের পসরা সাজিয়েছেন। মায়ের পথ ধরে উদ্যোক্তা হওয়া ওমর বলেন, একসঙ্গে ছয়টি মেলা না হলে এটি আরও জমত। মেলার আহ্বায়ক চট্টগ্রাম চেম্বারের পরিচালক মাহফুজুল হক শাহ প্রথম আলোকে বলেন, প্রথমবারের মতো বিশ্ব বাণিজ্য কেন্দ্রের এই মেলায় দর্শনার্থীদের সাড়া পাওয়া গেছে ভালো। ভবিষ্যতে বিভিন্ন খাতভিত্তিক মেলা আয়োজনের পরিকল্পনা আছে বিশ্ব বাণিজ্য কেন্দ্রে। মাঠে নয়, প্রকৃত উদ্যোক্তাদের মেলা হবে এই বিশ্ব বাণিজ্য কেন্দ্রে। এই মেলায় বেচাকেনার চেয়ে উদ্যোক্তাদের পণ্যের পরিচিতি বাড়ানোই ছিল মূল লক্ষ্য।ব্যাংকের উদ্যোক্তা ও পেশাজীবী দুই-ই পৃথক সত্তা। তাঁদের দায়িত্বও পৃথক। ব্যাংকের স্বার্থে তাঁরা উভয়ে মিলে কাজ করতে পারেন। কিন্তু নির্দিষ্ট কারও স্বার্থে তাঁরা একজোট হতে পারেন না। এ ধরনের জোট দুইয়ের মধ্যে ভারসাম্য বিপন্ন করে ও প্রতিষ্ঠানের সংহতিতে ক্ষত সৃষ্টি করে। তাই দুইয়ের মধ্যে সহযোগিতা থাকা ভালো, তবে একজোট হওয়া অনৈতিক ও অপবিত্র। বাংলাদেশ ইনস্টিটিউট অব ব্যাংক ম্যানেজমেন্ট আয়োজিত বার্ষিক ব্যাংকিং সম্মেলনে শেষ দিনে মূল প্রবন্ধে এসব তুলে ধরেন বাংলাদেশ ব্যাংকের সাবেক ডেপুটি গভর্নর খোন্দকার ইব্রাহিম খালেদ। ব্যাংক উদ্যোক্তাদের সংগঠন বিএবি ও ব্যাংক নির্বাহীদের সংগঠন এবিবি সম্প্রতি একজোট হয়ে অর্থমন্ত্রী আবুল মাল আবদুল মুহিতের কাছে বেশ কিছু লিখিত দাবি পেশ করে। এ নিয়ে ‘ব্যাংক উদ্যোক্তাদের সাম্প্রতিক দাবি: একটি নিবিড় পর্যালোচনা’ শীর্ষক মূল প্রবন্ধে ইব্রাহিম খালেদ বলেন, পরিচালক হওয়ার ক্ষেত্রে বাংলাদেশ ব্যাংকের অনুমোদন না রাখার দাবি জানিয়েছেন ব্যাংকের উদ্যোক্তারা। আইনেই ব্যাংকের পরিচালক হওয়ার ক্ষেত্রে কেন্দ্রীয় ব্যাংকের অনুমোদন নেওয়ার বিধান রয়েছে। সাংসদ পদে লড়াইয়ের আগে তাঁদের ঋণের বিষয়ে বাংলাদেশ ব্যাংকের ইতিবাচক অনুমোদন লাগে। তাঁরাও তো জনগণের ভোটে নির্বাচিত হন। তাঁদের বিষয়ে কেন্দ্রীয় ব্যাংকের অনুমোদন নিতে হলে ব্যাংক পরিচালকেরা কেন বিব্রত হচ্ছেন। এটা নিশ্চিত করতে হবে যে একজন ব্যাংক পরিচালক ঋণখেলাপি নন। কেন্দ্রীয় ব্যাংকের স্বাধীনতা প্রসঙ্গে ইব্রাহিম খালেদ বলেন, বিশ্বব্যাপী কেন্দ্রীয় ব্যাংক স্বাধীন। বাংলাদেশের প্রেক্ষাপটে তা আরও বেশি। বাংলাদেশ ব্যাংকের আগের আইনে সরকার মুদ্রানীতি নিয়ে পরামর্শ দিয়ে থাকত। এখন কেন্দ্রীয় ব্যাংককে পুরো স্বাধীনতা দেওয়া হয়েছে। বাংলাদেশ ব্যাংককে পরামর্শ দেওয়ার আইনত কোনো অধিকার সরকারের নেই। তাই ব্যাংক উদ্যোক্তাদের দাবি অর্থ মন্ত্রণালয় বিবেচনায় নিতে পারে না। উদ্যোক্তা পরিচালকদের মেয়াদ প্রসঙ্গে ইব্রাহিম খালেদ বলেন, আইন অনুযায়ী পরিচালকেরা দুবারের বেশি পদে থাকতে পারেন না। উদ্যোক্তারা নিজেদের ক্ষেত্রে এটি বাতিলের দাবি জানিয়েছেন। একটি নির্দিষ্ট গ্রুপের হাতে যেন ব্যাংক চলে না যায়, এ জন্য এমন নিয়ম রাখা হয়েছে। কোনো ব্যাংক ব্যর্থ হলে উদ্যোক্তারা ১০ শতাংশ ভুগবেন, গ্রাহকেরা বেশি বিপদে পড়বেন। উদ্যোক্তারা নিজেদের স্বার্থ দেখতে পরিচালনা পর্ষদে বসেন, তবে আমানতকারীদের স্বার্থ দেখার কেউ নেই। এ জন্য সব দেশের কেন্দ্রীয় ব্যাংককে আমানতকারীদের স্বার্থ দেখভালের দায়িত্ব দেওয়া হয়েছে। ব্যাংক উদ্যোক্তাদের এমন দাবি কোনোভাবেই গ্রহণযোগ্য নয়। পরিবারের সংজ্ঞা ও শ্রমিক কল্যাণ তহবিল বিষয়ে ইব্রাহিম খালেদ বলেন, শ্রমিকদের সহযোগিতার জন্য তহবিল গঠন করা হয়েছে। কিন্তু ব্যাংক উদ্যোক্তারা বলছেন, ব্যাংক কর্মকর্তারা শ্রমিক নন। তহবিলের স্বার্থে শ্রমিক আইনে ব্যাংক ও আর্থিক প্রতিষ্ঠানগুলোকে অন্তর্ভুক্ত করা হয়েছে। মুনাফার ভাগ দেওয়া মূলত সামাজিক সমতা থেকেই এসেছে। জিডিপির ৫০ শতাংশ সেবা খাত থেকে আসে। তাই এ খাতটি সামাজিক সমতার অংশ থেকে বিচ্যুত হতে পারে না। এ ছাড়া একই পরিবারের মধ্যে ব্যাংকের শেয়ার কেন্দ্রীভূত হয়ে পড়লে গ্রাহকদের স্বার্থ বিপন্ন হয়ে পড়বে। প্রশ্নের জবাবে ইব্রাহিম খালেদ বলেন, ব্যাংকের ব্যবস্থাপনা পরিচালকেরা হলেন জিম্মাদার। কোনো পরিচালক সমস্যা তৈরি করলে তার দায়িত্ব বাংলাদেশ ব্যাংককে জানানো। কিন্তু এখন দেখা যাচ্ছে, কোনো পরিচালক ঋণ না পেলে অন্য ব্যাংক থেকে নেওয়ার ব্যবস্থা করে দেন এমডিরা। এটাই হলো একজোট হওয়া। ব্যাংকগুলোর ৯০ শতাংশ মূলধনের মালিক আমানতকারীরা। এটা দেখভালের জন্য বাংলাদেশ ব্যাংককে ক্ষমতা দেওয়া হয়েছে। জনগণের অর্থের নিরাপত্তা দেওয়ার দায়িত্ব কেন্দ্রীয় ব্যাংকের। সভাপতির বক্তব্যে তৌফিক আহমদ চৌধুরী বলেন, ব্যাংকের উদ্যোক্তারা যেসব দাবি তুলছেন, এসব আগেই নিষ্পত্তি হয়ে গেছে। এসব দাবিতে কেন পেশাজীবী ও উদ্যোক্তারা এক হয়ে গেলেন, এটা বোধগম্য নয়।দেশের বাজারে ভারতের টাটা জেনেক্স ন্যানো অটোমেটিক গাড়ি নিয়ে এল নিটল মোটরস।রাজধানীর একটি হোটেলে গতকাল সোমবার বিকেলে আনুষ্ঠানিকভাবে গাড়িটির বিপণন কার্যক্রমের উদ্বোধন করা হয়। উদ্বোধন অনুষ্ঠানে প্রধান অতিথি ছিলেন শিল্পমন্ত্রী আমির হোসেন আমু। তিনি টাটা মোটরসকে বাংলাদেশে গাড়ি তৈরির কারখানা গড়ে তোলার আহ্বান জানান। একই সঙ্গে শিল্পমন্ত্রী নিটল-নিলয় গ্রুপের চেয়ারম্যান আবদুল মাতলুব আহমাদকে জেনেক্স ন্যানো গাড়িটি বর্তমান দামের চেয়ে এক লাখ কমে বিক্রির পরামর্শ দেন।শিল্পমন্ত্রীর আহ্বানে সাড়া দিয়ে পরে আবদুল মাতলুব আহমাদ আগামী ৩১ জানুয়ারি পর্যন্ত এই গাড়ি এক লাখ টাকা কম দামে বিক্রির ঘোষণা দেন। তিনি বলেন, জেনেক্স ন্যানো একটি চমৎকার গাড়ি, যা বাংলাদেশের পরিবহন ব্যবস্থায় পরিবর্তন ঘটাতে সক্ষম হবে। অনুষ্ঠানে টাটা মোটরসের ইন্টারন্যাশনাল বিজনেস প্যাসেঞ্জার ভেহিকেলসের প্রধান জনি ওম্যান জেনেক্স ন্যানো অটোমেটিক গাড়ির নানা দিক তুলে ধরে বলেন, এটি অল্প জায়গার মধ্যে পার্ক করা যায়। ১ লিটার তেলে গাড়িটি প্রায় ২২ কিলোমিটার চলে। এতে ৯৪ কেজি লাগেজ রাখার সুবিধা পাওয়া যাবে। অন্যান্য গাড়ির চেয়ে এতে শোল্ডার রুম ৪ শতাংশ ও লেগ রুম ৬ শতাংশ বড়।অনুষ্ঠানে জানানো হয়, টাটা জেনেক্স ন্যানো অটোমেটিক গাড়িটি দেশব্যাপী নিটল মোটরসের সব বিক্রয়কেন্দ্রে পাওয়া যাবে। এর দাম পড়বে ৮ লাখ ৯৫ হাজার টাকা। তবে ৩১ জানুয়ারির মধ্যে কিনলে ১ লাখ টাকা ছাড় পাওয়া যাবে।অনুষ্ঠানে আরও উপস্থিত ছিলেন বাংলাদেশে ভারতীয় ডেপুটি হাইকমিশনার আদর্শ সোয়াইকা, নিটল-নিলয় গ্রুপের ভাইস চেয়ারম্যান সেলিমা আহমাদ প্রমুখ।দেশের বাজারে ভারতের টাটা জেনেক্স ন্যানো অটোমেটিক গাড়ি নিয়ে এল নিটল মোটরস।রাজধানীর একটি হোটেলে গতকাল সোমবার বিকেলে আনুষ্ঠানিকভাবে গাড়িটির বিপণন কার্যক্রমের উদ্বোধন করা হয়। উদ্বোধন অনুষ্ঠানে প্রধান অতিথি ছিলেন শিল্পমন্ত্রী আমির হোসেন আমু। তিনি টাটা মোটরসকে বাংলাদেশে গাড়ি তৈরির কারখানা গড়ে তোলার আহ্বান জানান। একই সঙ্গে শিল্পমন্ত্রী নিটল-নিলয় গ্রুপের চেয়ারম্যান আবদুল মাতলুব আহমাদকে জেনেক্স ন্যানো গাড়িটি বর্তমান দামের চেয়ে এক লাখ কমে বিক্রির পরামর্শ দেন।শিল্পমন্ত্রীর আহ্বানে সাড়া দিয়ে পরে আবদুল মাতলুব আহমাদ আগামী ৩১ জানুয়ারি পর্যন্ত এই গাড়ি এক লাখ টাকা কম দামে বিক্রির ঘোষণা দেন। তিনি বলেন, জেনেক্স ন্যানো একটি চমৎকার গাড়ি, যা বাংলাদেশের পরিবহন ব্যবস্থায় পরিবর্তন ঘটাতে সক্ষম হবে। অনুষ্ঠানে টাটা মোটরসের ইন্টারন্যাশনাল বিজনেস প্যাসেঞ্জার ভেহিকেলসের প্রধান জনি ওম্যান জেনেক্স ন্যানো অটোমেটিক গাড়ির নানা দিক তুলে ধরে বলেন, এটি অল্প জায়গার মধ্যে পার্ক করা যায়। ১ লিটার তেলে গাড়িটি প্রায় ২২ কিলোমিটার চলে। এতে ৯৪ কেজি লাগেজ রাখার সুবিধা পাওয়া যাবে। অন্যান্য গাড়ির চেয়ে এতে শোল্ডার রুম ৪ শতাংশ ও লেগ রুম ৬ শতাংশ বড়।অনুষ্ঠানে জানানো হয়, টাটা জেনেক্স ন্যানো অটোমেটিক গাড়িটি দেশব্যাপী নিটল মোটরসের সব বিক্রয়কেন্দ্রে পাওয়া যাবে। এর দাম পড়বে ৮ লাখ ৯৫ হাজার টাকা। তবে ৩১ জানুয়ারির মধ্যে কিনলে ১ লাখ টাকা ছাড় পাওয়া যাবে।অনুষ্ঠানে আরও উপস্থিত ছিলেন বাংলাদেশে ভারতীয় ডেপুটি হাইকমিশনার আদর্শ সোয়াইকা, নিটল-নিলয় গ্রুপের ভাইস চেয়ারম্যান সেলিমা আহমাদ প্রমুখ।আগামী বছর বাংলাদেশ ব্যাংকসহ দেশের সব তফসিলি ব্যাংকের জন্য ২৩ দিন সরকারি ছুটি ঘোষণা করা হয়েছে। বাংলাদেশ ব্যাংক গত বৃহস্পতিবার এক প্রজ্ঞাপনের মাধ্যমে সরকারি ছুটির এ তালিকা প্রকাশ করেছে।তবে এ তালিকার মধ্যে ১০ দিনই শুক্র ও শনিবার। ফলে আগামী বছর মূলত ১৩ দিন ব্যাংক বন্ধ থাকবে। দেখা গেছে, সরকারি ছুটির এ তালিকার মধ্যে ছয় দিন শুক্রবার এবং চার দিন শনিবার। সাধারণত শুক্র ও শনিবার সব ব্যাংক বন্ধ থাকে। তবে বিশেষ বিবেচনায় ও বৈদেশিক লেনদেনের স্বার্থে শনিবার কিছু ব্যাংক শাখা খোলা থাকে।এ ছাড়া চাঁদ দেখা সাপেক্ষে বরাবরের মতো তালিকায় ঈদুল ফিতর উপলক্ষে তিন দিন এবং ঈদুল আজহা উপলক্ষে তিন দিন ছুটি থাকার কথা জানানো হয়েছে। এ ছাড়া অন্যান্য উৎসবে বা বিশেষ দিনে এক দিন করে ছুটি থাকছে।রাষ্ট্রমালিকানাধীন রূপালী ব্যাংকে এবার স্থানীয় কার্যালয়ের মহাব্যবস্থাপক (জিএম) ও উপমহাব্যবস্থাপককে (ডিজিএম) লাঞ্ছিত করেছেন ব্যাংকটির কর্মচারী ইউনিয়নের (সিবিএ) নেতারা। সিবিএর নির্বাচিত কমিটির সাধারণ সম্পাদকের স্থানীয় শাখায় যোগদানের প্রতিবাদে তাঁদের লাঞ্ছিত করে মোস্তাক-কাবিলের নেতৃত্বাধীন গ্রুপটি। নিজ কক্ষ থেকে টেনেহিঁচড়ে বের করে তাঁদের নির্বাচিত সাধারণ সম্পাদকের নাম হাজিরা তালিকা থেকে মুছে ফেলে ও অনুস্বাক্ষর করতে বাধ্য করা হয়। এ ঘটনায় রূপালী ব্যাংকের কর্মকর্তাদের মধ্যে তীব্র ক্ষোভ বিরাজ করছে। এর আগেও একই পক্ষের দ্বারা ব্যাংকটির কর্মকর্তা ও সাংবাদিক লাঞ্ছিত হয়েছেন, তবে কোনো বিচার হয়নি। এ ঘটনায় ব্যবস্থাপনা পরিচালকের কাছে লিখিত অভিযোগ করেছেন ব্যাংকটির স্থানীয় শাখার ব্যবস্থাপক। যোগাযোগ করা হলে ব্যাংকটির ব্যবস্থাপনা পরিচালক (এমডি) আতাউর রহমান প্রধান বলেন, ‘ব্যাংকে কোনো ধরনের অনিয়ম, বিশৃঙ্খলা সহ্য করা হবে না। ঘটনা শুনেছি, তবে লিখিত অভিযোগ পাওয়ার পর ব্যবস্থা নেওয়া হবে। একজন ডিএমডিকে প্রধান করে তদন্ত করা হবে। ব্যাংকে এসব চলতে পারে না।’ লিখিত অভিযোগ ও ব্যাংকটি সূত্রে জানা গেছে, ব্যাংকটির সিবিএর সবশেষ নির্বাচিত সাধারণ সম্পাদক অফিস সহকারী মহিউদ্দিন। তবে বর্তমানে ব্যাংকটিতে সিবিএ কমিটির নেতৃত্ব দিচ্ছে মোস্তাক-কাবিল গ্রুপ। তাঁদের নেতৃত্বেই ব্যাংকটিকে বিভিন্ন অপকর্ম করছেন সিবিএ কর্মীরা। গতকাল ব্যাংকটির আদেশে স্থানীয় কার্যালয়ে যোগ দেন মহিউদ্দিন। এর পরিপ্রেক্ষিতে সিবিএ সভাপতি মোস্তাক আহমেদ, সাধারণ সম্পাদক কাবিল হোসেন কাজী; আনোয়ার মোল্লা, আহসান হাবিব, আল-আমিনসহ ১৫-২০ জন দ্বিতীয় তলার স্থানীয় কার্যালয়ে যান। এ সময় তাঁরা ব্যাংকটির জিএম নুরুজ্জামান, ডিজিএম শওকত আলী খান ও এজিএম সাখাওয়াত হোসেনের কাছে মহিউদ্দিনের যোগদানের বিষয়ে জানতে চেয়ে গালিগালাজ করেন। পরে তাঁরা জিএম ও ডিজিএমকে নিজ কক্ষ থেকে জোরপূর্বক উঠিয়ে নিয়ে পঞ্চম তলার প্রশাসন ও মানবসম্পদ বিভাগে নিয়ে যান। সেখানে তাঁরা জোরপূর্বক হাজিরা খাতা থেকে মহিউদ্দিনের নাম মুছে ফেলে ও জিএম-ডিজিএমকে দিয়ে অনুস্বাক্ষর করতে বাধ্য করেন। এরপর থেকেই ব্যাংকটির কর্মকর্তাদের মধ্যে সিবিএভীতি শুরু হয়। এদিকে, সিবিএ কর্তৃক জ্যেষ্ঠ কর্মকর্তারা লাঞ্ছিত হওয়ার পর ব্যাংকটির কর্মকর্তাদের মধ্যে তীব্র ক্ষোভ বিরাজ করছে। কর্মকর্তারা বিভাগভিত্তিক ও জোটভিত্তিক হয়ে এ ঘটনার প্রতিবাদ করছেন। যোগাযোগ করা হলে সিবিএর সাধারণ সম্পাদক কাবিল হোসেন কাজী প্রথম আলোকে বলেন, ‘আমি সিবিএ নেতা। আমি তো পুরো ব্যাংকেই থাকি। এ ঘটনার সময়ও ছিলাম।’ এটা বলে ফোন কেটে দেন। পরে আর ফোন ধরেননি তিনি।৩১ ডিসেম্বরের মধ্যে বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) ৬০ কোটি টাকা বকেয়া ফেরত দিতে আইজিডব্লিউ অপারেটর অ্যাপল গ্লোবাল টেলকে নির্দেশ দিয়েছেন আদালত। নির্ধারিত সময়ে এই অর্থ পরিশোধ করলে আন্তর্জাতিক গেটওয়ে অপারেটর (আইজিডব্লিউ) হিসেবে প্রতিষ্ঠানটি তাদের কার্যক্রম চালিয়ে যেতে পারবে।১২০ কোটি টাকা বকেয়া পরিশোধ না করায় গত ১৩ নভেম্বর অ্যাপল গ্লোবাল টেলের লাইসেন্স বাতিল করে কার্যক্রম বন্ধ করে দেয় বিটিআরসি। নিয়ন্ত্রক সংস্থার এ সিদ্ধান্তের বিরুদ্ধে গত ২৭ নভেম্বর রিট আবেদন দায়ের করে অ্যাপল টেল। বিচারপতি কামরুল ইসলাম সিদ্দিকী ও বিচারপতি শেখ হাসান আরিফের যৌথ বেঞ্চ গত রোববার এ বিষয়ে শুনানি শেষে বকেয়া পরিশোধে এ সময় বেঁধে দেন।বিটিআরসির আইনজীবী খন্দকার রেজা-ই রাকিব ও সৈয়দ মাহছিব হোসেন প্রথম আলোকে বলেন, ৩১ ডিসেম্বরের মধ্যে অ্যাপল টেলকে ৬০ কোটি টাকা পরিশোধ করতে আদেশ দিয়েছেন আদালত। আর অবশিষ্ট বকেয়া ছয়টি সমান কিস্তিতে পরবর্তী ছয় মাসে পরিশোধ করতে হবে। বিটিআরসির একজন ঊর্ধ্বতন কর্মকর্তা প্রথম আলোকে বলেন, বকেয়ার অর্ধেক অর্থ ডিসেম্বরের মধ্যে পরিশোধ করলে অ্যাপল টেল তাদের লাইসেন্স ফেরত পাবে।বিটিআরসির তথ্য অনুযায়ী, আয় ভাগাভাগি, বার্ষিক লাইসেন্স ফি, বিলম্ব ও সুদসহ অ্যাপল কমিউনিকেশনের কাছে এই বকেয়া পাওনা দাঁড়িয়েছে। ২০১৩ সালে বকেয়া পরিশোধ করতে না পারায় ১০টি আইজিডব্লিউর লাইসেন্স স্থগিত করেছিল বিটিআরসি। এর মধ্যে ছয়টির লাইসেন্স স্থায়ীভাবে বাতিল করে সেগুলোর কার্যক্রম বন্ধ করে দিয়েছে বিটিআরসি। এ ছয়টি আইজিডব্লিউ হলো রাতুল টেলিকম, কে টেলিকম, বেস্টেক, এসএম কমিউনিকেশন, ভিশন টেল ও টেলেক্স। এদের কাছে আয় ভাগাভাগি বাবদ বিটিআরসির বকেয়া রয়েছে ৬২৩ কোটি টাকা।দেশে বর্তমানে লাইসেন্সপ্রাপ্ত আইজিডব্লিউ রয়েছে ২৯টি। এর মধ্যে ২২টির কার্যক্রম বর্তমানে চালু আছে।বিশ্বে পরিবেশবান্ধব নিট পোশাক কারখানা হিসেবে সর্বোচ্চ নম্বর পাওয়া নারায়ণগঞ্জের প্লামি ফ্যাশনসের ব্যবস্থাপনা পরিচালক ফজলুল হক জাতিসংঘের ইকোনমিক কমিশন ফর ইউরোপের (ইউএনইসিই) প্যানেল আলোচনায় অংশ নিয়েছেন। সুইজারল্যান্ডের জেনেভায় গত ৩০ নভেম্বর এ আলোচনা অনুষ্ঠিত হয়। এতে বক্তারা বস্ত্র খাতের টেকসই উৎপাদন ব্যবস্থা নিয়ে কথা বলেন। ফজলুল হক বাংলাদেশের অনেক পোশাক ব্যবসায়ী পরিবেশবান্ধব কারখানা স্থাপনের জন্য যেসব উদ্যোগ নিয়েছেন, তিনি তা তুলে ধরেন। আলোচনায় ৫০টির বেশি দেশের উন্নয়ন সংস্থা, বিশ্ববিদ্যালয়, বেসরকারি সংস্থা ও ইউএনইসিইর কর্মকর্তারা উপস্থিত ছিলেন। বিজ্ঞপ্তি।নেপালের রাজধানী কাঠমান্ডুতে অনুষ্ঠিত এক সেমিনারে শ্রমিক অভিবাসনের প্রক্রিয়া সহজ ও বৃদ্ধি করার আহ্বান জানানো হয়েছে। একই সঙ্গে অভিবাসী শ্রমিকদের নিরাপদ জীবন নিশ্চিত করার তাগিদ দেওয়া হয়। নেপালের ইউরোপীয় ইউনিয়ন (ইইউ) ডেলিগেশন সম্প্রতি ‘দক্ষিণ এশিয়ার শ্রমিক অভিবাসন সহজ ও নিরাপদকরণ’ শীর্ষক এ সেমিনারের আয়োজন করে। এতে সহযোগিতা করে ডিএআই ইউরোপ ও সেন্টার ফর সাউথ এশিয়ান স্টাডিজ (সিএসএএস)। নেপালের জাতীয় পরিকল্পনা কমিশনের সদস্য সোয়ার্নিম ওয়েগেল সেমিনারে প্রধান অতিথি ছিলেন। এতে নেপাল ও সার্কে ইইউর দূত রেন্সজি তিরিঙ্ক, সার্ক সচিবালয়ের পরিচালক রীতা ধিতাল বক্তব্য দেন।বিজ্ঞপ্তি।জায়েদ হাসানের কথা মনে আছে নিশ্চয়ই! গত বছরের অক্টোবরে বাংলাদেশের জায়েদ গিয়েছিলেন বিশ্বখ্যাত গানের দল লিনকিন পার্কের যুক্তরাষ্ট্রের লস অ্যাঞ্জেলেসের স্টুডিওতে (রেডবুল স্টুডিও)। সেখানে দিনভর ব্যান্ডের সদস্যদের সঙ্গে সময় কাটান বাংলাদেশের এই তরুণ মিউজিক কম্পোজার। সেই যাত্রার পর তিনি যাচ্ছেন গ্র্যামিতে।হ্যাঁ, জায়েদ আগামী গ্র্যামি পুরস্কারের আসরে যাচ্ছেন। টিকিট কিনে কিংবা পৃষ্ঠপোষকের সহায়তায় নয়, নিজের গান আনুষ্ঠানিকভাবে প্রতিযোগিতার জন্য জমা দিয়ে একজন অংশগ্রহণকারী হিসেবে তিনি পেয়েছেন গ্র্যামির নিমন্ত্রণ।আগামী ১২ ফেব্রুয়ারি বসছে গ্র্যামি অ্যাওয়ার্ডের ৫৯তম আসর। এবারের গ্র্যামি পুরস্কারের জন্য অনেক আগে থেকেই শুরু হয়েছে গান জমা দেওয়ার প্রক্রিয়া। বাংলাদেশের জায়েদও গ্র্যামি একাডেমির সদস্য হওয়ায় তাঁর ছয়টি ট্র্যাক জমা দিয়েছিলেন এবারের প্রতিযোগিতা বিভাগে। প্রথম দফায় (ফার্স্ট ব্যালট-প্রক্রিয়া বলা হয়) সাত হাজার ট্র্যাকের মধ্য থেকে মনোনয়নের দৌড়ে পাঁচ হাজার ট্র্যাক বাছাই করা হয়। বাছাইকৃত সেই ট্র্যাকের মধ্যে জায়েদের পাঁচটি ট্র্যাকই আছে। ৭ ডিসেম্বর জানা যাবে ৫৯তম গ্র্যামি অ্যাওয়ার্ডের চূড়ান্ত মনোনয়ন। পাঁচ হাজার থেকে ছাঁটাই করে তিনটি ট্র্যাক চূড়ান্ত মনোনয়নের তালিকায় স্থান করে নেবে।তবে চূড়ান্ত মনোনয়নের আগে ফার্স্ট ব্যালটে স্থান করে নেওয়া ট্র্যাকের শিল্পীদের কাছে বিশেষ নিমন্ত্রণপত্র পাঠান গ্র্যামি অ্যাওয়ার্ডের আয়োজকেরা। তাই নির্বাচিত শিল্পী হিসেবে গ্র্যামি থেকে নিমন্ত্রণ এসেছে জায়েদের নামেও। তাঁর এই নিমন্ত্রণপত্রের ব্যাপারে জানতে যোগাযোগ করা হয় জায়েদের সঙ্গে। দারুণ উচ্ছ্বসিত তরুণ এই সংগীতশিল্পী বলেন, ‘দারুণ রোমাঞ্চকর অনুভূতি। দর্শক হিসেবে নয়, আমন্ত্রিত অতিথিদের একজন হয়ে যাব গ্র্যামি আসরে। তবে চূড়ান্ত মনোনয়নে যদি নাম থাকে, তাহলে রোমাঞ্চ বেড়ে যাবে আরও কয়েক গুণ।’নিজের জমা দেওয়া গানগুলো নিয়ে জায়েদ হাসান বলেন, ‘মনোনয়নের জন্য জমা দেওয়া “সেলিং থ্রু দ্য ক্লাউডস” গানটির প্রশংসা করেছেন গ্র্যামি বোর্ড মেম্বারদের অনেকে। তবে আমার মনে হয়, এই দফায় গ্র্যামি জেতা হবে না। যে কাজ নিয়ে উচ্চকিত প্রশংসা হয়, আমার বিশ্বাস, তা চূড়ান্ত লক্ষ্যে পৌঁছাতে পারে না। তবে আমি আশাবাদী। এটা তো সবে শুরু। ২০২৬ নাগাদ আমাদের দেশে গ্র্যামি পুরস্কার আসবেই।’সবার জন্য বলে রাখি, সংগীত দুনিয়ার সবচেয়ে সম্মানজনক পুরস্কারের আসর হচ্ছে গ্র্যামি। বিশ্বের প্রত্যেক সংগীত তারকার জন্য গ্র্যামির আসর হলো স্বপ্নের মঞ্চ।তিনি যখন ব্র্যাক বিশ্ববিদ্যালয়ে স্নাতকোত্তর পর্ব শুরু করেন, তখন তাঁর মেয়ের বয়স মাত্র এক বছর। রান্নাবান্না, চাকরি, অভিনয় ঠিক রেখে মিথিলা পড়ালেখাটা চালিয়ে গেছেন। ফলাফল, স্নাতকোত্তরে সিজিপিএ-৪ পেয়ে চ্যান্সেলর গোল্ড মেডেল অর্জন করেছেন এই তারকা।২০১৪-১৬ স্নাতকোত্তর শিক্ষাবর্ষে সব বিভাগের মধ্যে একমাত্র মিথিলাই সর্বোচ্চ এই সিজিপিএ পেয়েছেন। অভিনয় ও সংগীতশিল্পী হিসেবে সুনাম কুড়ানোর পর পড়ালেখায়ও দেখালেন মুনশিয়ানা। ব্র্যাক বিশ্ববিদ্যালয়ের ইনস্টিটিউট অব এডুকেশনাল ডেভেলপমেন্ট থেকে আরলি চাইল্ডহুড বিষয়ে পড়েছেন তিনি।গতকাল সোমবার বিশ্ববিদ্যালয়ের ১১তম সমাবর্তন অনুষ্ঠানে শিক্ষামন্ত্রী নুরুল ইসলাম নাহিদের হাত থেকে স্বর্ণপদক গ্রহণ করেন মিথিলা। মিথিলা বলেন, ‘সবকিছু সামাল দিয়েই লেখাপড়াটা করতে হয়েছে আমাকে। তবে পড়ার বিষয় ছিল আমার চাকরি ও ব্যক্তিগত জীবনের খুব কাছাকাছি, মজার। তাই আগ্রহ নিয়ে পড়েছি। এ কারণেই ফল ভালো হয়েছে।’ বাবা ও মায়ের সহযোগিতা ছাড়া তাঁর পক্ষে স্নাতকোত্তর শেষ করা সম্ভব ছিল না বলেও জানান এই অভিনেত্রী।সমাবর্তনে তাঁর সাড়ে তিন বছরের মেয়ে আইরাকে সঙ্গে নিয়ে পদক গ্রহণ করেন মিথিলা। বলেন, ‘মেয়েকে সঙ্গে নিয়ে পদক নিয়েছি। এর চেয়ে সুখের আর কী হতে পারে!’তিনি যখন ব্র্যাক বিশ্ববিদ্যালয়ে স্নাতকোত্তর পর্ব শুরু করেন, তখন তাঁর মেয়ের বয়স মাত্র এক বছর। রান্নাবান্না, চাকরি, অভিনয় ঠিক রেখে মিথিলা পড়ালেখাটা চালিয়ে গেছেন। ফলাফল, স্নাতকোত্তরে সিজিপিএ-৪ পেয়ে চ্যান্সেলর গোল্ড মেডেল অর্জন করেছেন এই তারকা।২০১৪-১৬ স্নাতকোত্তর শিক্ষাবর্ষে সব বিভাগের মধ্যে একমাত্র মিথিলাই সর্বোচ্চ এই সিজিপিএ পেয়েছেন। অভিনয় ও সংগীতশিল্পী হিসেবে সুনাম কুড়ানোর পর পড়ালেখায়ও দেখালেন মুনশিয়ানা। ব্র্যাক বিশ্ববিদ্যালয়ের ইনস্টিটিউট অব এডুকেশনাল ডেভেলপমেন্ট থেকে আরলি চাইল্ডহুড বিষয়ে পড়েছেন তিনি।গতকাল সোমবার বিশ্ববিদ্যালয়ের ১১তম সমাবর্তন অনুষ্ঠানে শিক্ষামন্ত্রী নুরুল ইসলাম নাহিদের হাত থেকে স্বর্ণপদক গ্রহণ করেন মিথিলা। মিথিলা বলেন, ‘সবকিছু সামাল দিয়েই লেখাপড়াটা করতে হয়েছে আমাকে। তবে পড়ার বিষয় ছিল আমার চাকরি ও ব্যক্তিগত জীবনের খুব কাছাকাছি, মজার। তাই আগ্রহ নিয়ে পড়েছি। এ কারণেই ফল ভালো হয়েছে।’ বাবা ও মায়ের সহযোগিতা ছাড়া তাঁর পক্ষে স্নাতকোত্তর শেষ করা সম্ভব ছিল না বলেও জানান এই অভিনেত্রী।সমাবর্তনে তাঁর সাড়ে তিন বছরের মেয়ে আইরাকে সঙ্গে নিয়ে পদক গ্রহণ করেন মিথিলা। বলেন, ‘মেয়েকে সঙ্গে নিয়ে পদক নিয়েছি। এর চেয়ে সুখের আর কী হতে পারে!’ভারতের হিমাচল প্রদেশের ছোট্ট এক শহর থেকে মুম্বাইয়ে এসেছিলেন কঙ্গনা রনৌত। রক্ষণশীল পরিবারের সেই মেয়েটি তাঁর অভিনয়–প্রতিভা দিয়ে আজ বলিউড দাপিয়ে বেড়াচ্ছেন। অভিনয়ই তাঁর পেশা, কিন্তু এই পেশার কোনো কিছুই নাকি ভালো লাগে না তাঁর! দুবার জাতীয় চলচ্চিত্র পুরস্কার পাওয়া এই অভিনেত্রীর মুখে এমন কথা শুনে তাজ্জব বনে যাওয়াটাই স্বাভাবিক। কিন্তু কেন তিনি এ মন্তব্য করেছেন, তা শুনলে আর অতটা অবাক লাগবে না।কঙ্গনা বলেন, ‘সত্যি কথা বলতে আমি আমার পেশার কোনো কিছুই পছন্দ করি না। চরিত্রের প্রয়োজনে আমাকে অনেক কিছু সাজতে হয়। সেই পাগলাটে চরিত্রগুলো করতে আমার একদম ভালো লাগে না। আমার চরিত্রগুলো যে পরিস্থিতির মধ্য দিয়ে যায়, তা ভাবতে আমার খুব খারাপ লাগে। কাল্পনিক কোনো ঘটনা নিয়ে আবেগাপ্লুত হওয়াও অবশ্য আমার পছন্দ নয়।’যে কাজের কোনো কিছুই ভালো লাগে না, তাহলে কেন করছেন অভিনয়?‘কনকনে ঠান্ডায় কাদাপানিতে শুটিং করতে আমার ভালো লাগে না। তাও করি। কারণ, রুটিরোজগার তো করতে হবে। না হলে নিজের খরচ চালাব কী করে?’ জবাব দেন কঙ্গনা।তবে এই অভিনেত্রী মুখে যতই বলুন না কেন, বাস্তব কিন্তু বলে ভিন্ন কথা। কোনো ছবির শুটিং শুরুর সঙ্গে সঙ্গেই সেই চরিত্রের একেবারে গভীরে ঢুকে যান কঙ্গনা। সর্বশেষ মুক্তি পাওয়া কাট্টি বাট্টি সিনেমায় কঙ্গনা অভিনয় করেছিলেন একজন ক্যানসার রোগীর চরিত্রে। সেই চরিত্রে অভিনয় করতে গিয়ে নাকি তিনি এতটাই আবেগপ্রবণ হয়ে গিয়েছিলেন যে, তখন ছোটখাটো বিষয়েই কান্নাকাটি শুরু করতেন। কোনো কাজকে হৃদয়ে ধারণ না করলে কি আর এমনটা সম্ভব? পিঙ্কভিলা।তাঁর সর্বশেষ মুক্তি পাওয়া ছবি পদ্মপাতার জল। তন্ময় তানসেন পরিচালিত ছবিটি মুক্তি পায় ২০১৫ সালের জুলাইয়ে। সেই সময় কিলার নামে নতুন একটি ছবিতে চুক্তিবদ্ধ হয়েছিলেন ইমন। ছবিটির শুটিং শেষ হয়নি এখনো। মাঝের এই সময়টায় কোনো ছবিতে চুক্তিবদ্ধ হননি এই অভিনেতা। লম্বা বিরতির পর এবার দুটি নতুন ছবিতে চুক্তিবদ্ধ হলেন তিনি। ছবি দুটি হলো মোহাম্মদ আসলামের সমাধান ও কামরুজ্জামানের শ্রাবণ তোমাকে।অভিনয়-বিরতির কারণ জানতে চাইলে ইমন বলেন, ‘সত্যি বলতে, ভালো কাজ হাতে আসেনি। অপেক্ষা করছিলাম। এই দুটি ছবির গল্প শুনে ভালো লেগেছে। তাই চুক্তিবদ্ধ হলাম।’কবে থেকে শুটিং শুরু হবে ছবি দুটির? জবাবে ইমন বলেন, ‘সমাধান ছবির শুটিং এ মাসের শেষ দিকে আর শ্রাবণ তোমাকে–এর শুটিং জানুয়ারির শেষ সপ্তাহ থেকে করার কথা রয়েছে।’সমাধান ছবিতে লাক্সসুন্দরী অরিন ও শ্রাবণ তোমাকে–এ সুপার হিরোইন শম্পার বিপরীতে অভিনয় করবেন ইমন।তাঁর সর্বশেষ মুক্তি পাওয়া ছবি পদ্মপাতার জল। তন্ময় তানসেন পরিচালিত ছবিটি মুক্তি পায় ২০১৫ সালের জুলাইয়ে। সেই সময় কিলার নামে নতুন একটি ছবিতে চুক্তিবদ্ধ হয়েছিলেন ইমন। ছবিটির শুটিং শেষ হয়নি এখনো। মাঝের এই সময়টায় কোনো ছবিতে চুক্তিবদ্ধ হননি এই অভিনেতা। লম্বা বিরতির পর এবার দুটি নতুন ছবিতে চুক্তিবদ্ধ হলেন তিনি। ছবি দুটি হলো মোহাম্মদ আসলামের সমাধান ও কামরুজ্জামানের শ্রাবণ তোমাকে।অভিনয়-বিরতির কারণ জানতে চাইলে ইমন বলেন, ‘সত্যি বলতে, ভালো কাজ হাতে আসেনি। অপেক্ষা করছিলাম। এই দুটি ছবির গল্প শুনে ভালো লেগেছে। তাই চুক্তিবদ্ধ হলাম।’কবে থেকে শুটিং শুরু হবে ছবি দুটির? জবাবে ইমন বলেন, ‘সমাধান ছবির শুটিং এ মাসের শেষ দিকে আর শ্রাবণ তোমাকে–এর শুটিং জানুয়ারির শেষ সপ্তাহ থেকে করার কথা রয়েছে।’সমাধান ছবিতে লাক্সসুন্দরী অরিন ও শ্রাবণ তোমাকে–এ সুপার হিরোইন শম্পার বিপরীতে অভিনয় করবেন ইমন। মুক্তির আগেই আন্তর্জাতিক কোনো চলচ্চিত্র উৎসবে প্রদর্শনীর সুযোগ পেয়েছে ছবিটি। কেমন লাগছে?আজ পরিবেশিত হবে ‘বিজয়ের কবিতা’সময়: বিকেল সাড়ে চারটাস্থান: আন্তর্জাতিক মাতৃভাষা ইনস্টিটিউট, সেগুনবাগিচা, ঢাকাআয়োজনে: ওয়ান মোরজিরো কমিউনিকেশনমেনটস বাত্তি জ্বালাওরাত ১১টা থেকে ১টাগুড মর্নিং বাংলাদেশ নাভিদ মাহবুবের সঙ্গেসকাল ৮টা থেকে বেলা ১১টাচিটাগং ভাইকিংস-রাজশাহী কিংস দুই দলই অনুশীলন করতে একাডেমি মাঠে এল একই সময়ে। বেলা দুইটায় মাঠে ঢুকেই কাল রাজশাহী অধিনায়ক ড্যারেন স্যামি ছুটে গেলেন চিটাগংয়ের ক্যারিবীয় অলরাউন্ডার ডোয়াইন স্মিথের কাছে। আর রাজশাহীর মুমিনুলকে ডেকে নিলেন চিটাগং অধিনায়ক তামিম ইকবাল। এমন সৌহার্দ্যের ছবিতে লড়াইয়ের ঝাঁজ পাওয়া যায় না। তবে মাঠে নিশ্চয়ই কেউ কাউকে ছাড় দেবেন না তাঁরা। বিপিএলের ফাইনালে উঠতে যে জিততেই হবে তাঁদের। আজ দুপুরে এলিমিনেটরে চিটাগং-রাজশাহীর যে হারবে, তারই হবে বিদায়। তবে জিতলেও ফাইনাল নিশ্চিত নয়। অন্যদিকে সন্ধ্যায় ঢাকা ডায়নামাইটস-খুলনা টাইটানসের কোয়ালিফায়ারে যে জিতবে তাদের ফাইনাল নিশ্চিত। হারলেও টিকে থাকবে শিরোপার আশা।টি-টোয়েন্টির সবচেয়ে সফল অধিনায়ক তিনি। তাঁর নেতৃত্বে ওয়েস্ট ইন্ডিজ টি-টোয়েন্টি বিশ্বকাপ জিতেছে দুবার। রাজশাহী কিংসের হয়ে ড্যারেন স্যামি রাঙাচ্ছেন এই বিপিএলও। মাঠে-মাঠের বাইরে সারাক্ষণ মাতিয়ে রাখছেন সতীর্থদের। কাল বিসিবি একাডেমি মাঠে ক্যারিবীয় অলরাউন্ডারের সাক্ষাত্কারটাও হলো টি-টোয়েন্টি ধাঁচের।পায়ের মাংসপেশির চোট তাঁকে নিয়ে গিয়েছিল মাঠের বাইরে। আফগানিস্তান সিরিজে দলে ফিরলেও ফিরে পাননি ফর্ম। ইংল্যান্ড সিরিজটাও কাটল মাঠের বাইরে বসে। রুবেল হোসেন শেষ পর্যন্ত নিজেকে ফিরে পেলেন বিপিএলে এসে। খুঁজে পেলেন জাতীয় দলে ফেরার পথটাও।পায়ের মাংসপেশির চোট তাঁকে নিয়ে গিয়েছিল মাঠের বাইরে। আফগানিস্তান সিরিজে দলে ফিরলেও ফিরে পাননি ফর্ম। ইংল্যান্ড সিরিজটাও কাটল মাঠের বাইরে বসে। রুবেল হোসেন শেষ পর্যন্ত নিজেকে ফিরে পেলেন বিপিএলে এসে। খুঁজে পেলেন জাতীয় দলে ফেরার পথটাও।এ প্রসঙ্গে তর্ক চলে বছরজুড়ে। বিশেষজ্ঞরাও নিজেদের রায় দেন নানা যুক্তি দিয়ে। আর সময়টা ডিসেম্বর-জানুয়ারি হলে তো কথাই নেই। সবার মুখেই এক প্রশ্ন; কে সেরা—মেসি নাকি রোনালদো? এ বছর প্রশ্নটা আবার করতে হচ্ছে দুটি পুরস্কারকে ঘিরে। ফিফা-ব্যালন ডি’অর এবার থেকে আবারও দুই ভাগ হয়ে যাচ্ছে।এ প্রসঙ্গে তর্ক চলে বছরজুড়ে। বিশেষজ্ঞরাও নিজেদের রায় দেন নানা যুক্তি দিয়ে। আর সময়টা ডিসেম্বর-জানুয়ারি হলে তো কথাই নেই। সবার মুখেই এক প্রশ্ন; কে সেরা—মেসি নাকি রোনালদো? এ বছর প্রশ্নটা আবার করতে হচ্ছে দুটি পুরস্কারকে ঘিরে। ফিফা-ব্যালন ডি’অর এবার থেকে আবারও দুই ভাগ হয়ে যাচ্ছে।মাত্র ১ রান! তাতেই হয়ে যেত। রিকি পন্টিংকে ছাড়িয়ে অস্ট্রেলিয়ার অধিনায়ক হিসেবে সর্বোচ্চ ওয়ানডে ইনিংসের একক মালিক হয়ে যেতেন স্টিভেন স্মিথ। তবে পরশু সিডনি ক্রিকেট গ্রাউন্ডে ১৬৪ রানের ইনিংস খেলেই সাবেক অধিনায়কের পাশে বসেছেন স্মিথ। পন্টিং ১৬৪ রান করেছিলেন দক্ষিণ আফ্রিকার বিপক্ষে ২০০৬ সালে জোহানেসবার্গে। ওয়ানডেতে অধিনায়ক হিসেবে প্রথম ১৫০ ছাড়ানো ইনিংস খেলেন নিউজিল্যান্ডের গ্লেন টার্নার। ১৯৭৫ বিশ্বকাপে পূর্ব আফ্রিকার বিপক্ষে ১৭১ রানে অপরাজিত ছিলেন কিউই অধিনায়ক। এরপর আরও ১২ অধিনায়ক ১৩ বার ছাড়িয়েছেন ১৫০ রান। ইংল্যান্ডের অ্যান্ড্রু স্ট্রাউসেরই শুধু অধিনায়ক হিসেবে ওয়ানডেতে দুটি ১৫০ রানের ইনিংস আছে। ওয়ানডে অধিনায়ক হিসেবে সর্বোচ্চ ইনিংস ও একমাত্র ডাবল সেঞ্চুরিটা বীরেন্দর শেবাগের। ২০১১ সালের ইন্দোরে ওয়েস্ট ইন্ডিজের বিপক্ষে ২১৯ রান করেন ধোনির অনুপস্থিতিতে অধিনায়কত্ব করা শেবাগ।ওয়ানডেতে অধিনায়কদের সর্বোচ্চ ইনিংস২১৯বীরেন্দর শেবাগভারত-ও. ইন্ডিজইন্দোর২০১১১৮৯সনাৎ জয়াসুরিয়াশ্রীলঙ্কা-ভারতশারজা২০০০১৮৬*শচীন টেন্ডুলকারভারত-নিউজিল্যান্ডহায়দরাবাদ১৯৯৯১৮১ভিভ রিচার্ডসও. ইন্ডিজ-শ্রীলঙ্কাকরাচি১৯৮৭১৭৫*কপিল দেবভারত-জিম্বাবুয়েটানব্রিজ ওয়েলস১৯৮৩ফুটবল মাঠে আতঙ্কের নতুন নাম আতশবাজি! প্রতিপক্ষ খেলোয়াড়দের লক্ষ্য করে আতশবাজি ছোড়ার কারণে বন্ধ হয়ে গিয়েছিল ফ্রেঞ্চ লিগ ওয়ানের মেটজ-লিঁও ম্যাচ। এবার একই ঘটনার পুনরাবৃত্তি বেলজিয়াম লিগে। তখন মাঠে খেলছিল শার্লেরোয়া-স্ট্যান্ডার্ড লিয়েগে। ম্যাচের ৬৭ মিনিটে শার্লেরোয়ার গোলরক্ষক নিকোলাস পেনেতোকে লক্ষ্য করে ছোড়া হলো আতশবাজি, সঙ্গে লাইটারও। এর আগেও দর্শকদের হস্তক্ষেপের কারণে বন্ধ হয়ে গিয়েছিল ম্যাচ। নিজ দলের সমর্থকদের শান্ত থাকার আবেদন স্পিকারে জানালেন স্ট্যান্ডার্ডের কোচ ও খেলোয়াড়েরা। কিন্তু এরপরই অশান্ত হয়ে উঠলেন কিছু শার্লেরোয়া সমর্থক। প্রতিপক্ষ গোলরক্ষক গিলেম হাবার্তকে লক্ষ্য করে ছোড়া হলো বিয়ারের গ্লাস, আতশবাজি। কী আর করার! ম্যাচ বাতিলের সিদ্ধান্ত দিয়ে দুই সহকারীকে নিয়ে মাঠ ছেড়ে গেলেন রেফারি। এএফপি।পরশু ছিল অজিত আগারকারের জন্মদিন। টুইটারে সাবেক সতীর্থকে শুভকামনা জানিয়েছেন বীরেন্দর শেবাগ। তবে সে বার্তাতেও মজা করতে ছাড়েননি। টুইটারে আগারকারের গুণকীর্তন করতে গিয়ে শেবাগ লিখেছেন, ‘শুভ জন্মদিন। ১৯১ ওয়ানডেতে ২৮৮ উইকেট, বড় অর্জন। লর্ডসে সেঞ্চুরি, এর চেয়েও বড় অর্জন; টেস্টে টানা ৫ শূন্য, সবচেয়ে বড় অর্জন! আধুনিক আর্য ভট্ট!’ একে তো ক্যারিয়ারের সবচেয়ে বড় লজ্জার কথা মনে করিয়ে দেওয়া, তার ওপর আবার ‘শূন্য’ শুনলেই যে প্রাচীন ভারতীয় গণিতবিদের কথা মনে হয়, তাঁর সঙ্গে নাম জড়িয়ে দেওয়া—এমন জন্মদিনের শুভকামনা কে দেখতে চান! আগারকার অবশ্য ধন্যবাদই দিয়েছেন বীরুকে। ওয়ান ইন্ডিয়া।দাবার সাবেক বিশ্ব চ্যাম্পিয়ন ভ্লাদিমির ক্রামনিক (২০০০-০৭) তাঁর রাজত্বকালে একবারও র‍্যাঙ্কিংয়ের এক নম্বরে উঠতে পারেননি। তবে ১৯৯৬ সালে ও ২০০৮ সালে কিছুদিনের জন্য এক নম্বর ছিলেন ক্রামনিক।ম্যাচ শেষে ফুটবলাররা ঢুকে গেছেন ড্রেসিংরুমে। ঢাকা থেকে আসা ক্লাব কর্মকর্তাদের সঙ্গে তখনো ম্যাচ বিশ্লেষণে ব্যস্ত রহমতগঞ্জ কোচ কামাল বাবু। এগিয়ে গিয়েও ড্র করায় বেশ হতাশ এই কোচ। গোপালগঞ্জ শেখ ফজলুল হক মণি স্টেডিয়ামে কাল রহমতগঞ্জ ১-১ গোলে ড্র করেছে তুলনামূলক দুর্বল ফেনী সকারের সঙ্গে। রহমতগঞ্জের হয়ে গোল করেছেন দিদারুল, ফেনীর গোলটি উচে ফেলিক্সের।এই ড্রয়ে ১৮ ম্যাচে ২৭ পয়েন্ট নিয়ে চারে রহমতগঞ্জ। সমান ম্যাচে ১৪ পয়েন্ট নিয়ে ১১তম স্থানে ফেনী সকার। অবনমন চোখ রাঙাচ্ছে ফেনীর দলটিকে।প্রথম পর্বের লড়াকু রহমতগঞ্জ খেই হারিয়েছে দ্বিতীয় পর্বে এসে। আরামবাগের সঙ্গে ড্রয়ের পর হেরেছে চট্টগ্রাম আবাহনীর কাছে। কাল তবুও অন্তত ১ পয়েন্ট পেয়েছেন, এতেই যেন খুশি কর্তারা!প্রথমার্ধের চেয়ে দ্বিতীয়ার্ধে বেশ গোছানো ফুটবল খেলেছে রহমতগঞ্জ। ৫৪ মিনিটে ডান প্রান্ত থেকে সিও জুনাপিওর ক্রস, দিদারুলের লক্ষ্যভেদী শটে ১-০-তে এগিয়ে যায় রহমতগঞ্জ। কিন্তু সেই অগ্রগামিতা বেশিক্ষণ ধরে রাখতে পারেনি দলটি। ৬১ মিনিটে বক্সের সামান্য বাইরে থেকে ফ্রি-কিক পায় ফেনী সকার। ফেলিক্স সেট পিস থেকে করেন দর্শনীয় সমতাসূচক গোলটি (১-১)। বাকি সময়ে চেষ্টা করেও কোনো দল আর গোলের দেখা পায়নি।আজকের খেলা: আবাহনী-মোহামেডান (বিকেল ৩টা, শেখ ফজলুল হক মণি স্টেডিয়াম, গোপালগঞ্জ)।শহরের অদূরে পুলিশ লাইন মাঠে অদ্ভুত খেলায় মেতে উঠলেন লি টাক, সানডে, তপু বর্মণরা। ব্যাডমিন্টন কোর্টে টানানো নেটের দুই পাশে দাঁড়িয়ে পা দিয়ে বল সার্ভিস করতে লাগলেন। নেটের ওপর দিয়ে হেড করে বল পাঠাতে লাগলেন দুই পাশে। মিনিট দশেক খেলার পরই আবাহনী দলের আড্ডা। কেউ মজার কোনো কথা বলতেই ছুটল হাসির ফোয়ারা। মাঠের অন্য প্রান্তে উল্টো ছবি। গভীর মনোযোগে অনুশীলন করছে মোহামেডান।আন্তর্জাতিক ক্রীড়া আদালতের (সিএএস) দরজায় কড়া নেড়ে কোনো লাভ হলো না সেপ ব্ল্যাটারের। ফিফার সাবেক এই সভাপতির আপিলে সাড়া দেননি বিশ্বের সর্বোচ্চ ক্রীড়া আদালত। ব্ল্যাটারকে বিশ্ব ফুটবলের নিয়ন্ত্রক সংস্থার নৈতিকতা কমিটির দেওয়া ছয় বছরের নিষেধাজ্ঞা বহাল রেখেছেন সর্বোচ্চ ক্রীড়া আদালত।যাঁরা মারা গেছেন, তাঁরা তো ‘বেঁচে’ই গেছেন। মরণ তো তাঁদের, বেঁচে ফিরেছেন যাঁরা। কাছ থেকে মৃত্যুকে দেখতে পাওয়া, বিমানটার মতোই তাঁদের মনকেও যে দুমড়ে-মুচড়ে দিয়েছে। কী করে তাঁরা ভুলবেন সতীর্থদের এভাবে হারিয়ে ফেলা! এত এত মৃত্যু, আর্তনাদ! শরীর আর মনে চিরস্থায়ী ক্ষতচিহ্ন হয়ে থেকে যাবে শাপেকোয়েনস-ট্র্যাজেডি!গত সপ্তাহে কলম্বিয়ায় মর্মান্তিক বিমান দুর্ঘটনায় মারা গেছেন ৭১ জন। নিশ্চিহ্ন হয়ে গেছে ব্রাজিলের একটি ক্লাব দল। কী হয়েছিল আসলে সেদিন? কেন ঘটল এমনটা? অনেক প্রশ্ন। এর কিছু উত্তর আছে আরউইন তুমিরির কাছে। সেই যাত্রায় বেঁচে ফিরেছেন যে ছয়জন, তুমিরি তাঁদের একজন।দুর্ঘটনার শিকার লামিয়া এয়ারলাইনসের এই বিমানকর্মীর এক সাক্ষাৎকার প্রচার করেছে ব্রাজিলের গ্লোবো টিভি। তাতে তুমিরি বলেছেন, এমনটা যে ঘটতে চলেছে এর বিন্দুমাত্র আভাস তাঁরা পাননি। রানওয়ে থেকে মাত্র কয়েক মাইল দূরে ছিলেন তাঁরা। সবাই সিটবেল্ট বেঁধে প্রস্তুতি নিচ্ছিলেন অবতরণের। তখনই হঠাৎ...!সে সময়ের স্মৃতি এখনো সুচ হয়ে বিঁধছে তুমিরিকে, ‘আমি শাপেকোয়েনস কোচ কাইও জুনিয়রের সঙ্গে কথা বলছিলাম। উনি আমাকে কিছু পর্তুগিজ শেখাচ্ছিলেন। সবাইকে বলেছিলাম সিটবেল্ট পরে নিতে, কারণ আমরা ল্যান্ড করতে যাচ্ছিলাম। সবাই যার যার আসনে ফিরে গিয়েছিল। দপ করে বাতিগুলো নিভে গেল। প্লেনটা কাঁপতে শুরু করল। ভেবেছিলাম এটা প্লেন অবতরণ করার স্বাভাবিক কম্পন। কিন্তু তা ছিল না। একটা ভ্রুম ভ্রুম শব্দ। এরপর কী হয়েছে আর মনে নেই। জ্ঞান ফিরতেই দেখি আমি মাটিতে।’দুর্ঘটনার কারণ খুঁজতে এখনো তদন্ত চলছে। তবে প্রাথমিক ধারণা, জ্বালানি ফুরিয়ে গিয়েছিল বিমানের। যথেষ্ট পরিমাণ জ্বালানি না নেওয়ায় এতগুলো প্রাণ ঝরে গেল! এ-ও মানতে পারছেন না অনেকে। তুমিরিও বলেছেন, বলিভিয়ার কবিহা বিমানবন্দরে জ্বালানি ভরে নেওয়ার কথা ছিল তাঁদের। কিন্তু সান্তা ক্রুজ থেকে বিমান ছাড়তে দেরি হয়ে গিয়েছিল। আর গ্লোবোর খবরে বলা হয়েছে, কবিহায় নেমেও লাভ হতো না। রাতে এই বিমানবন্দর বন্ধ থাকে।তবুও হয়তো নিরাপদেই নেমে আসতে পারত ফ্লাইট নম্বর লামিয়া ২৯৩৩। অন্য আরেকটি বিমানের যান্ত্রিক সমস্যার কারণে সেটিকেই আগে নামার অনুমতি দেওয়া হয়, লামিয়াকে দেরিতে নামতে বলা হয়েছিল। কাকে দোষ দেওয়া যায়? ভাগ্য, পাইলটকে নাকি লামিয়া কর্তৃপক্ষকে?তুমিরি সরাসরি কাউকে দোষী না বললেও মন্তব্য করেছেন, ‘পাইলট বা লামিয়ার দায়িত্বপ্রাপ্ত কর্মীরা যে সিদ্ধান্তটি নিয়েছিলেন (ওই জ্বালানিতেই উড়ান চালু রাখার), এটা ভালো কিছু ছিল না। ওদের উচিত ছিল আমাদের কথা শোনা। বড় সিদ্ধান্ত কারও এককভাবে নেওয়া ঠিক নয়।’একটা সিদ্ধান্ত—৭১ জন মানুষের প্রাণ! আইএএনএস, এএফপি।কোপা সুদামেরিকানার শিরোপা ও ২০ লাখ ডলার প্রাইজমানি পেল শাপেকোয়েনস। টুর্নামেন্ট খেলতে গিয়ে সব হারানো দলটিকে শিরোপা দেওয়ার সিদ্ধান্ত নিয়েছে দক্ষিণ আমেরিকা ফুটবল কনফেডারেশন।কোনো প্রত্যাশা নেই। তাই আজ শুরু ইউনেক্স-সানরাইজ বাংলাদেশ ওপেন ব্যাডমিন্টন ইন্টারন্যাশনাল চ্যালেঞ্জে নির্ভার থেকেই শুরু করবেন বাংলাদেশের শাটলাররা। আন্তর্জাতিক এই ব্যাডমিন্টন টুর্নামেন্টে এবার বাংলাদেশসহ আরও ১২ দেশের ১০৪ জন খেলোয়াড় অংশ নিচ্ছেন। ঢাকার পল্টনের শহীদ তাজউদ্দীন আহমদ ইনডোর স্টেডিয়ামে বসছে পাঁচ দিনের এই প্রতিযোগিতা।তেহরানে নবম এশিয়ান এয়ারগান চ্যাম্পিয়নশিপে রুপা জিতেছে বাংলাদেশ। কাল ১০ মিটার এয়ার রাইফেল (জুনিয়র) দলগত ইভেন্টে বাংলাদেশকে রুপা এনে দিয়েছেন রিসালাতুল ইসলাম, রাব্বী হাসান ও রবিউল ইসলাম। এই ইভেন্টে সোনা জিতেছে ইরান, ব্রোঞ্জ চীন।তখন ফ্লোরেন্তিনো পেরেজের জন্য সিদ্ধান্তটা বেশ ঝুঁকির ছিল। একে তো কার্লো আনচেলত্তি রিয়াল মাদ্রিদে বেশ জনপ্রিয় কোচ ছিলেন।  এক মৌসুমের ব্যর্থতায় সেই আনচেলত্তিকে সরিয়ে রাফায়েল বেনিতেজকে নিয়োগ দেওয়া। তারপর বেনিতেজও যখন ব্যর্থ হলেন, মৌসুমের মাঝামাঝি দায়িত্ব তুলে দেওয়া হলো জিনেদিন জিদানের হাতে। যাঁর কোচিং অভিজ্ঞতা বলতে রিয়াল মাদ্রিদের বয়সভিত্তিক দল কাস্তিয়ায় দেড় বছর আর এক বছর আনচেলত্তির সহকারী!তখন ফ্লোরেন্তিনো পেরেজের জন্য সিদ্ধান্তটা বেশ ঝুঁকির ছিল। একে তো কার্লো আনচেলত্তি রিয়াল মাদ্রিদে বেশ জনপ্রিয় কোচ ছিলেন।  এক মৌসুমের ব্যর্থতায় সেই আনচেলত্তিকে সরিয়ে রাফায়েল বেনিতেজকে নিয়োগ দেওয়া। তারপর বেনিতেজও যখন ব্যর্থ হলেন, মৌসুমের মাঝামাঝি দায়িত্ব তুলে দেওয়া হলো জিনেদিন জিদানের হাতে। যাঁর কোচিং অভিজ্ঞতা বলতে রিয়াল মাদ্রিদের বয়সভিত্তিক দল কাস্তিয়ায় দেড় বছর আর এক বছর আনচেলত্তির সহকারী!শেষ পর্যন্ত যে এই গ্রুপটাই এত নাটকীয় হয়ে উঠবে, তা কে জানত! নাপোলি, বেনফিকা, বেসিকতাস আর ডায়নামো কিয়েভকে নিয়ে গড়া চ্যাম্পিয়নস লিগের ‘বি’ গ্রুপ। ওই অর্থে কেউই ইউরোপের ক্লাব ফুটবলে এই সময়ের পরাশক্তি নয়। কিন্তু এই সাদামাটা গ্রুপ থেকে ষোলোতে ওঠার কী জমজমাট লড়াই! পরাশক্তি ক্লাবগুলোকে নিয়ে গড়া অন্য অনেক গ্রুপেই যেখানে নকআউট পর্বের ভাগ্য নির্ধারিত হয়ে গেছে, ‘বি’ গ্রুপে সেই লড়াইটা টিকে আছে শেষ রাউন্ড পর্যন্ত। কিয়েভ ছাড়া গ্রুপের বাকি তিনটি দলেরই সুযোগ আছে শেষ ষোলোতে খেলার।রুপালি ট্রফিটা সামনে ধরে অনেকের সঙ্গে বসে আছে এক কিশোর। গোপালগঞ্জের আন্তস্কুল টুর্নামেন্টে চ্যাম্পিয়ন হওয়া দলের অধিনায়কও তিনি। সারা বিশ্ব যাঁকে রাজনীতিবিদ হিসেবেই চেনে, তিনি ছিলেন ওই সময় স্কুল দলের তুখোড় ফুটবলার। পরে ঢাকার মাঠে ওয়ান্ডারার্সের হয়েও খেলেছিলেন ১৯৪০ সালে। জাতির জনক বঙ্গবন্ধু শেখ মুজিবুর রহমানের এই অধ্যায়টা হয়তো অনেকেই তেমন জানেন না। বঙ্গবন্ধুর খেলোয়াড়ি জীবনের অন্যতম অর্জন সেই ট্রফিটার কোনো খোঁজই নাকি নেই শহরে!চার বছর ধরে ফাইল টানাটানি। জাইকার ঋণ হাতছাড়া। শেষকালে ২০০ কোটি টাকার প্রকল্প বাতিল। সেবার পরিধি কমিয়ে সরকারি তহবিলের টাকায় আবার প্রকল্প গ্রহণ। ছয় মাসের প্রক্রিয়ায় দরদাতা নির্বাচন। চূড়ান্ত পর্যায়ে এসে সেই দরপত্র বাতিল। তারপরই কর্মকর্তাদের ভারত সফর। অবিশ্বাস্য দ্রুততায় চার কার্যদিবসে চুক্তি সম্পাদন।এই হচ্ছে সারা দেশে নিরবচ্ছিন্ন টেলিযোগাযোগ ও ইন্টারনেট সেবা দিতে সুরক্ষিত ও উচ্চগতির অপটিক্যাল ফাইবার লাইন ও উচ্চক্ষমতার ট্রান্সমিশন যন্ত্রপাতি স্থাপন প্রকল্পের সাড়ে চার বছরের খতিয়ান। এরপরও কথা আছে, যেসব যন্ত্রপাতি কেনার জন্য এই চুক্তি, সেই যন্ত্রপাতি কোম্পানিটি তৈরি করে না। তাদের দেওয়া অভিজ্ঞতা ও সক্ষমতার সনদও ভুয়া। অপটিক্যাল ফাইবার সংযোগ ও উচ্চক্ষমতার ট্রান্সমিশন যন্ত্রপাতি স্থাপন নিয়ে বাংলাদেশ টেলিযোগাযোগ কোম্পানি লিমিটেডের (বিটিসিএল) কারসাজির সূত্রপাত ২০১১ সালে। জাপানের আন্তর্জাতিক সহায়তা সংস্থা জাইকার অর্থায়নে ওই বছর টেলিযোগাযোগ নেটওয়ার্ক উন্নয়ন প্রকল্প হাতে নেয় বিটিসিএল। দরপত্রের প্রাক্যোগ্যতা পর্যায়েই বাদ দেওয়া হয় একটি প্রতিষ্ঠানকে। পরে উচ্চ আদালতের নির্দেশে ওই প্রতিষ্ঠানকে যোগ্য মেনে নিয়ে দরপত্র ডাকতে বাধ্য হয় বিটিসিএল। এরপর দুই বছর ধরে প্রকল্পটির (লট-বি) দরপত্রের মূল্যায়ন চলে। তারপর কারিগরি ও আর্থিকভাবে গ্রহণযোগ্য দরদাতা নির্বাচিত হয় ওই প্রথম বাদ পড়া প্রতিষ্ঠানটিই। জাইকা তা পর্যালোচনা করে কাজের সম্মতি দেয়। পছন্দের প্রতিষ্ঠান কাজ না পাওয়ায় আবার টালবাহানায় নামে বিটিসিএল। বিষয়টি উচ্চ আদালত পর্যন্ত গড়ায়। এর মধ্যে ডাক ও টেলিযোগাযোগ সচিবের নেতৃত্বাধীন বিটিসিএলের পরিচালনা পর্ষদ এক বৈঠকেই আগের দরপত্র বাতিল করে নতুন দরপত্র ডাকার সিদ্ধান্ত নেয়। জাইকা আগের নির্বাচিত প্রতিষ্ঠানের মাধ্যমে প্রকল্প বাস্তবায়ন করতে বারবার তাগাদা দেয়। কিন্তু বিটিসিএল তা আমলে নেয়নি। গত বছরের শেষ দিকে জাইকা ঋণ প্রত্যাহার করে নিলে প্রকল্পটির অপমৃত্যু হয়।ওই প্রকল্পের কাজ কাটছাঁট করে চলতি বছর সরকারি টাকায় নতুন প্রকল্প হাতে নেয় বিটিসিএল। প্রকল্পের মধ্যে রয়েছে ঢাকা থেকে দেশের জল ও স্থলসীমানার চারটি পয়েন্ট কুয়াকাটা, বেনাপোল, আখাউড়া ও সিলেট এবং বগুড়া, খুলনা ও বরিশালের মধ্যে উচ্চক্ষমতার (১০০ জিবি) ট্রান্সমিশন যন্ত্রপাতি স্থাপন। প্রকল্প ব্যয় হবে আনুমানিক ২৭ কোটি টাকা। এ প্রকল্পের লক্ষ্য হলো আন্তর্জাতিক টেলিযোগাযোগ পথগুলো যেন উচ্চগতিতে সংযুক্ত থাকে এবং কেব্ল কাটা গেলেও স্বয়ংক্রিয়ভাবে একের পর এক বিকল্প পথে টেলিযোগাযোগ-ব্যবস্থা যেন অব্যাহত থাকে।এর আগে নামমাত্র সুদে জাইকার ঋণে যে প্রকল্প নেওয়া হয়েছিল, তাতে এসব কাজের সঙ্গে বাড়তি ছিল দেশের প্রধান প্রধান শহরেও যন্ত্রপাতি স্থাপন এবং পদ্মার তলদেশসহ মোট ১ হাজার ৬০০ কিলোমিটার অপটিক্যাল ফাইবার লাইন বসানো। ওই প্রকল্পটি ছিল প্রায় ২০০ কোটি টাকার। ওই প্রকল্প বাস্তবায়িত হলে সারা দেশের টেলিযোগাযোগ ও ইন্টারনেট সেবা অনেক দ্রুতগতির হতো, সক্ষমতাও বাড়ত, যা সরকারের প্রতিশ্রুত ডিজিটাল বাংলাদেশ গড়ার ক্ষেত্রে অত্যাবশ্যকীয়।সেবার পরিধি কমিয়ে এবার যে নতুন প্রকল্প নেওয়া হয়েছে, সেটা নিয়েও শুরু হয় নয়ছয়। বিটিসিএল সূত্র জানায়, ঢাকা-কুয়াকাটা, ঢাকা-বেনাপোল, ঢাকা-আখাউড়াসহ সিলেট, বগুড়া, খুলনা ও বরিশালের মধ্যে উচ্চক্ষমতার ট্রান্সমিশন যন্ত্রপাতি স্থাপনের জন্য আন্তর্জাতিক দরপত্র আহ্বান করা হয় গত এপ্রিলে। প্রায় ছয় মাস সময় নিয়ে দরপত্রের প্রক্রিয়া শেষ করা হয়। এরপর এ ধরনের যন্ত্রপাতি তৈরিতে বিশ্বের শীর্ষস্থানীয় প্রতিষ্ঠান যুক্তরাষ্ট্রের সিয়েনা থেকে যন্ত্রপাতি কেনার সুপারিশ করে কারিগরি কমিটি ও দরপত্র মূল্যায়ন কমিটি। সিয়েনার যন্ত্রপাতি সরবরাহের প্রস্তাবকারী প্রতিষ্ঠান নেতাশকে সফল দরদাতা মনোনীত করে অনুমোদনের জন্য পাঠানো হয়। কিন্তু গত ১৫ অক্টোবর বিটিসিএল পরিচালনা পর্ষদ পুরো দরপত্র-প্রক্রিয়া বাতিল করে দেয়। অবশ্য ক্রয় আইনে নির্দিষ্ট কিছু কারণ ছাড়া এমন বাতিলের সুযোগ নেই।এই দরপত্র বাতিলের পরপরই ভারতীয় একটি প্রতিষ্ঠান থেকে যন্ত্রপাতি কেনার উদ্যোগ নেয় কর্তৃপক্ষ। যদিও ওই কোম্পানির এত উচ্চক্ষমতার যন্ত্রপাতি তৈরির পর্যাপ্ত অভিজ্ঞতা নেই। এ ক্ষেত্রে দরপত্র ছাড়া সরাসরি ক্রয় করার কৌশল হিসেবে সরকারি মালিকানাধীন কোম্পানি টেলিফোন শিল্প সংস্থাকে (টেশিস) ব্যবহার করা হয়। মাত্র চার কার্যদিবসে কেনাকাটার যাবতীয় কাজ শেষ করেছে বিটিসিএল। আর এটা করতে গিয়ে দরপত্র বাতিলসহ প্রতিটি পর্যায়ে সরকারি ক্রয় আইন ও নীতিমালা লঙ্ঘন করা হয়েছে বলে অভিযোগ উঠেছে।নথিপত্রে দেখা যায়, বিটিসিএলের পরিচালনা পর্ষদের সভায় ট্রান্সমিশন লিংক স্থাপনের যন্ত্রপাতি বিনা দরপত্রে টেশিসের মাধ্যমে কেনার সিদ্ধান্ত হয় ৯ নভেম্বর। ওই পর্ষদ সভার সিদ্ধান্তে সবার স্বাক্ষর হয়েছে চার দিন পর ১৩ নভেম্বর। কিন্তু§তার আগেই ১০ নভেম্বর টেশিসের কাছ থেকে প্রস্তাব চাওয়া হয়। এত গুরুত্বপূর্ণ এবং জটিল কারিগরি ও অর্থনৈতিক প্রস্তাব টেশিস থেকে পাওয়া যায় ওই দিনই।টেশিস সূত্র জানায়, টেশিস এ ধরনের যন্ত্রপাতি উৎপাদন করে না। তারা ভারতের তেজাস থেকে যন্ত্রপাতি কিনে আনবে। নথিপত্রে দেখা যায়, বিটিসিএলের পরিচালনা পর্ষদ দরপত্র ছাড়া সরাসরি ক্রয়পদ্ধতি অনুমোদন করার পরদিন বিটিসিএল টেশিসের কাছ থেকে কারিগরি ও আর্থিক তথ্য চেয়েছে। এরপর টেশিস তেজাসের কাছে প্রস্তাব চেয়েছে। তেজাস কারিগরি ও আর্থিক বিষয়াদির তথ্য দিয়েছে টেশিসকে। আর টেশিস তা যাচাই-বাছাই করে তাদের প্রস্তাব বিটিসিএলে জমা দেয়। এসব কাজ শেষ হয়েছে ২৪ ঘণ্টারও কম সময়ে।১০ নভেম্বর টেশিস থেকে কারিগরি প্রস্তাব পাওয়ার পর ১১ ও ১২ নভেম্বর সাপ্তাহিক ছুটির দিন ছিল। টেশিসের প্রস্তাব পরীক্ষার জন্য ১০ নভেম্বর গঠিত কমিটি ১৩ নভেম্বরের মধ্যে তা পরীক্ষা করে চূড়ান্ত করে ফেলে, আর ক্রয় প্রস্তাবসহ খসড়া চুক্তিও তৈরি করে। ১৪ নভেম্বর বিটিসিএলের পরিচালনা পর্ষদের আরেকটি জরুরি বৈঠক ডেকে ওই ক্রয় প্রস্তাব অনুমোদন করা হয়। অর্থাৎ যাবতীয় কাজ শেষ করতে সময় লেগেছে মাত্র চার কার্যদিবস!সংশ্লিষ্ট নথিপত্রে দেখা যায়, সর্বশেষ দরপত্র বাতিলের সিদ্ধান্ত হয় ২৬ অক্টোবর। পরদিন ২৭ অক্টোবর তেজাসের খরচে ও আতিথেয়তায় টেলিযোগাযোগ মন্ত্রণালয়ের অধীন তিনটি কোম্পানি বিটিসিএল, সাবমেরিন কেব্ল কোম্পানি ও টেশিসের তিন ব্যবস্থাপনা পরিচালক ভারত সফরের আমন্ত্রণ পান। ৪ নভেম্বর তাঁরা ভারত ভ্রমণের প্রথম দিনেই তেজাসের সঙ্গে ঢাকা-কুয়াকাটায় যন্ত্রপাতি স্থাপন বিষয়ে একটি কার্যবিবরণীতে সই করেন। এরপর টেশিসের ব্যবস্থাপনা পরিচালক টেলিযোগাযোগ মন্ত্রণালয়ের সচিবকে দেওয়া এক পত্রে জানান, তাঁরা তিন ব্যবস্থাপনা পরিচালক তেজাসের ১০০ জিবি যন্ত্রপাতি পর্যবেক্ষণে সন্তুষ্ট হয়েছেন। বিটিসিএলের পরিচালনা পর্ষদ ৯ নভেম্বর বিনা দরপত্রে তেজাস থেকে সরাসরি যন্ত্রপাতি ক্রয়ের অনুমতি দেয়।সরকারি ক্রয় বিধিমালা (তফসিল-১৩-এর কোড অব এথিকস) অনুযায়ী কোনো দরপত্র কিংবা প্রস্তাব বিবেচনা করার সময় সংশ্লিষ্ট কোম্পানির দাওয়াত কিংবা আতিথেয়তা গ্রহণ করা যায় না। ক্রয় আইনের ৬৪ ধারায় এটা শাস্তিযোগ্য অপরাধ। কিন্তু এ ক্ষেত্রে তিন কর্মকর্তার বিদেশ ভ্রমণে সরকারি আদেশ (জিও) জারি হয় এবং তাঁরা তেজাসের আতিথেয়তায় ভারত ভ্রমণ করেন।ক্রয়বিধির ৭৬(ছ) ধারা ব্যবহার করে সরকারি কারখানা থেকে সরাসরি ক্রয়পদ্ধতিতে যন্ত্রপাতি কেনা যায়। কিন্তু শর্ত হচ্ছে, ওই যন্ত্রপাতি অবশ্যই ওই কারখানায় উৎপাদিত হতে হবে। আবার ভারতের যে কোম্পানি থেকে যন্ত্রপাতি কেনার কথা বলা হচ্ছে, সেই কোম্পানিও সংশ্লিষ্ট যন্ত্রপাতি তৈরি করে না। কিন্তু টেশিস এক পত্রে বিটিসিএলকে জানিয়েছে, যুক্তরাষ্ট্রের সিয়েনা ও কানাডার নরটেলের মতো বিখ্যাত কোম্পানিগুলো ভারতের তেজাস থেকেই এ-জাতীয় যন্ত্রপাতি তৈরি করিয়ে নেয়। এখানেও তারা অসত্য তথ্য দিয়েছে।সিয়েনা গত অক্টোবরে বাংলাদেশের টেলিযোগাযোগমন্ত্রীর কাছে চিঠি দিয়ে জানিয়েছে, তারা কানাডা ও মেক্সিকোতে নিজস্ব অংশীদারি কারখানা ছাড়া বিশ্বের অন্য কোনো দেশে, বিশেষত ভারতের তেজাসে ১০০ জিবি ক্ষমতার যন্ত্রপাতি উৎপাদন করে না। সিয়েনা বাংলাদেশকে আরও জানিয়েছিল, কানাডার নরটেল ছয় বছর আগেই বিক্রি হয়ে গেছে। নরটেলের ট্রান্সমিশন অংশ তারা কিনে নিয়েছে। টেশিস ভারতের তেজাসের হয়ে বিটিসিএলকে দেওয়া চিঠিতে আরও দাবি করেছে, তেজাস কম্বোডিয়ার একটি প্রতিষ্ঠানকে ২০১৩ সালে ১০০ জিবির যন্ত্রপাতি সরবরাহ ও স্থাপন করে দিয়েছে। এর সত্যতাও মেলেনি। টেলিযোগাযোগ-সংক্রান্ত খ্যাতনামা সাময়িকী টেলিজিওগ্রাফি, টেলকমএশিয়া, লাইটওয়েভ-এ প্রকাশিত সংবাদ হলো কম্বোডিয়ায় প্রথম ১০০ জিবি ক্ষমতার যন্ত্রপাতি স্থাপিত হয় ২০১৫ সালে। স্থাপন করে ‘চুয়ান উই’ নামক অপারেটর। আর যন্ত্রপাতি সরবরাহকারী অ্যালকাটেল-লুসেন্ট (বর্তমানে নকিয়া)। নকিয়ার নিজস্ব ওয়েবসাইটে এবং যুক্তরাষ্ট্রের সিকিউরিটি অ্যান্ড এক্সচেঞ্জ কমিশনে অ্যালকাটেল লুসেন্টের ২০১৫ সালের নথিতেও একই তথ্য পাওয়া যায়। জানতে চাইলে ‘বিষয়টি স্পর্শকাতর’ বলে এ বিষয়ে টেশিসের ব্যবস্থাপনা পরিচালক (এমডি) কবির হাসান কিছু বলতে রাজি হননি।এসব অনিয়মের বিষয়ে জানতে চাইলে ডাক ও টেলিযোগাযোগ মন্ত্রণালয়ের সচিব ফয়জুর রহমান চৌধুরী প্রথম আলোকে বলেন, তিনি তেজাস নামে কোনো কোম্পানিকে চেনেন না। যন্ত্রপাতি সরবরাহের কাজ দেওয়া হয়েছে টেশিসকে। তাঁর দাবি, এভাবে বিনা দরপত্রে কেনাকাটা করা যায়। সচিব একই সঙ্গে বিটিসিএল, টেশিসসহ পাঁচটি কোম্পানির পরিচালনা পর্ষদের চেয়ারম্যান। ‘টেশিস এসব যন্ত্রপাতি তৈরি করে না, এটা ঠিক’—বললেন সচিব ফয়জুর রহমান চৌধুরী। তাহলে টেশিস উচ্চক্ষমতার এসব যন্ত্রপাতি কোথা থেকে আনবে? জবাবে সচিব বলেন, ‘তেজাস-তুজাস চিনি না। টেশিস যেখান থেকে খুশি আইন্যা ওরা সংযোজন করবে।’ সচিব ফয়জুর রহমান তেজাসকে চেনেন না বললেও ১৮ আগস্টের এক সরকারি পত্রে দেখা যায়, তিনি ওই মাসেই তেজাসের আতিথেয়তায় ভারতে যান এবং তেজাসের অফিস ও কারখানা ভ্রমণ করেন।চার বছর ধরে ফাইল টানাটানি। জাইকার ঋণ হাতছাড়া। শেষকালে ২০০ কোটি টাকার প্রকল্প বাতিল। সেবার পরিধি কমিয়ে সরকারি তহবিলের টাকায় আবার প্রকল্প গ্রহণ। ছয় মাসের প্রক্রিয়ায় দরদাতা নির্বাচন। চূড়ান্ত পর্যায়ে এসে সেই দরপত্র বাতিল। তারপরই কর্মকর্তাদের ভারত সফর। অবিশ্বাস্য দ্রুততায় চার কার্যদিবসে চুক্তি সম্পাদন।এই হচ্ছে সারা দেশে নিরবচ্ছিন্ন টেলিযোগাযোগ ও ইন্টারনেট সেবা দিতে সুরক্ষিত ও উচ্চগতির অপটিক্যাল ফাইবার লাইন ও উচ্চক্ষমতার ট্রান্সমিশন যন্ত্রপাতি স্থাপন প্রকল্পের সাড়ে চার বছরের খতিয়ান। এরপরও কথা আছে, যেসব যন্ত্রপাতি কেনার জন্য এই চুক্তি, সেই যন্ত্রপাতি কোম্পানিটি তৈরি করে না। তাদের দেওয়া অভিজ্ঞতা ও সক্ষমতার সনদও ভুয়া। অপটিক্যাল ফাইবার সংযোগ ও উচ্চক্ষমতার ট্রান্সমিশন যন্ত্রপাতি স্থাপন নিয়ে বাংলাদেশ টেলিযোগাযোগ কোম্পানি লিমিটেডের (বিটিসিএল) কারসাজির সূত্রপাত ২০১১ সালে। জাপানের আন্তর্জাতিক সহায়তা সংস্থা জাইকার অর্থায়নে ওই বছর টেলিযোগাযোগ নেটওয়ার্ক উন্নয়ন প্রকল্প হাতে নেয় বিটিসিএল। দরপত্রের প্রাক্যোগ্যতা পর্যায়েই বাদ দেওয়া হয় একটি প্রতিষ্ঠানকে। পরে উচ্চ আদালতের নির্দেশে ওই প্রতিষ্ঠানকে যোগ্য মেনে নিয়ে দরপত্র ডাকতে বাধ্য হয় বিটিসিএল। এরপর দুই বছর ধরে প্রকল্পটির (লট-বি) দরপত্রের মূল্যায়ন চলে। তারপর কারিগরি ও আর্থিকভাবে গ্রহণযোগ্য দরদাতা নির্বাচিত হয় ওই প্রথম বাদ পড়া প্রতিষ্ঠানটিই। জাইকা তা পর্যালোচনা করে কাজের সম্মতি দেয়। পছন্দের প্রতিষ্ঠান কাজ না পাওয়ায় আবার টালবাহানায় নামে বিটিসিএল। বিষয়টি উচ্চ আদালত পর্যন্ত গড়ায়। এর মধ্যে ডাক ও টেলিযোগাযোগ সচিবের নেতৃত্বাধীন বিটিসিএলের পরিচালনা পর্ষদ এক বৈঠকেই আগের দরপত্র বাতিল করে নতুন দরপত্র ডাকার সিদ্ধান্ত নেয়। জাইকা আগের নির্বাচিত প্রতিষ্ঠানের মাধ্যমে প্রকল্প বাস্তবায়ন করতে বারবার তাগাদা দেয়। কিন্তু বিটিসিএল তা আমলে নেয়নি। গত বছরের শেষ দিকে জাইকা ঋণ প্রত্যাহার করে নিলে প্রকল্পটির অপমৃত্যু হয়।ওই প্রকল্পের কাজ কাটছাঁট করে চলতি বছর সরকারি টাকায় নতুন প্রকল্প হাতে নেয় বিটিসিএল। প্রকল্পের মধ্যে রয়েছে ঢাকা থেকে দেশের জল ও স্থলসীমানার চারটি পয়েন্ট কুয়াকাটা, বেনাপোল, আখাউড়া ও সিলেট এবং বগুড়া, খুলনা ও বরিশালের মধ্যে উচ্চক্ষমতার (১০০ জিবি) ট্রান্সমিশন যন্ত্রপাতি স্থাপন। প্রকল্প ব্যয় হবে আনুমানিক ২৭ কোটি টাকা। এ প্রকল্পের লক্ষ্য হলো আন্তর্জাতিক টেলিযোগাযোগ পথগুলো যেন উচ্চগতিতে সংযুক্ত থাকে এবং কেব্ল কাটা গেলেও স্বয়ংক্রিয়ভাবে একের পর এক বিকল্প পথে টেলিযোগাযোগ-ব্যবস্থা যেন অব্যাহত থাকে।এর আগে নামমাত্র সুদে জাইকার ঋণে যে প্রকল্প নেওয়া হয়েছিল, তাতে এসব কাজের সঙ্গে বাড়তি ছিল দেশের প্রধান প্রধান শহরেও যন্ত্রপাতি স্থাপন এবং পদ্মার তলদেশসহ মোট ১ হাজার ৬০০ কিলোমিটার অপটিক্যাল ফাইবার লাইন বসানো। ওই প্রকল্পটি ছিল প্রায় ২০০ কোটি টাকার। ওই প্রকল্প বাস্তবায়িত হলে সারা দেশের টেলিযোগাযোগ ও ইন্টারনেট সেবা অনেক দ্রুতগতির হতো, সক্ষমতাও বাড়ত, যা সরকারের প্রতিশ্রুত ডিজিটাল বাংলাদেশ গড়ার ক্ষেত্রে অত্যাবশ্যকীয়।সেবার পরিধি কমিয়ে এবার যে নতুন প্রকল্প নেওয়া হয়েছে, সেটা নিয়েও শুরু হয় নয়ছয়। বিটিসিএল সূত্র জানায়, ঢাকা-কুয়াকাটা, ঢাকা-বেনাপোল, ঢাকা-আখাউড়াসহ সিলেট, বগুড়া, খুলনা ও বরিশালের মধ্যে উচ্চক্ষমতার ট্রান্সমিশন যন্ত্রপাতি স্থাপনের জন্য আন্তর্জাতিক দরপত্র আহ্বান করা হয় গত এপ্রিলে। প্রায় ছয় মাস সময় নিয়ে দরপত্রের প্রক্রিয়া শেষ করা হয়। এরপর এ ধরনের যন্ত্রপাতি তৈরিতে বিশ্বের শীর্ষস্থানীয় প্রতিষ্ঠান যুক্তরাষ্ট্রের সিয়েনা থেকে যন্ত্রপাতি কেনার সুপারিশ করে কারিগরি কমিটি ও দরপত্র মূল্যায়ন কমিটি। সিয়েনার যন্ত্রপাতি সরবরাহের প্রস্তাবকারী প্রতিষ্ঠান নেতাশকে সফল দরদাতা মনোনীত করে অনুমোদনের জন্য পাঠানো হয়। কিন্তু গত ১৫ অক্টোবর বিটিসিএল পরিচালনা পর্ষদ পুরো দরপত্র-প্রক্রিয়া বাতিল করে দেয়। অবশ্য ক্রয় আইনে নির্দিষ্ট কিছু কারণ ছাড়া এমন বাতিলের সুযোগ নেই।এই দরপত্র বাতিলের পরপরই ভারতীয় একটি প্রতিষ্ঠান থেকে যন্ত্রপাতি কেনার উদ্যোগ নেয় কর্তৃপক্ষ। যদিও ওই কোম্পানির এত উচ্চক্ষমতার যন্ত্রপাতি তৈরির পর্যাপ্ত অভিজ্ঞতা নেই। এ ক্ষেত্রে দরপত্র ছাড়া সরাসরি ক্রয় করার কৌশল হিসেবে সরকারি মালিকানাধীন কোম্পানি টেলিফোন শিল্প সংস্থাকে (টেশিস) ব্যবহার করা হয়। মাত্র চার কার্যদিবসে কেনাকাটার যাবতীয় কাজ শেষ করেছে বিটিসিএল। আর এটা করতে গিয়ে দরপত্র বাতিলসহ প্রতিটি পর্যায়ে সরকারি ক্রয় আইন ও নীতিমালা লঙ্ঘন করা হয়েছে বলে অভিযোগ উঠেছে।নথিপত্রে দেখা যায়, বিটিসিএলের পরিচালনা পর্ষদের সভায় ট্রান্সমিশন লিংক স্থাপনের যন্ত্রপাতি বিনা দরপত্রে টেশিসের মাধ্যমে কেনার সিদ্ধান্ত হয় ৯ নভেম্বর। ওই পর্ষদ সভার সিদ্ধান্তে সবার স্বাক্ষর হয়েছে চার দিন পর ১৩ নভেম্বর। কিন্তু§তার আগেই ১০ নভেম্বর টেশিসের কাছ থেকে প্রস্তাব চাওয়া হয়। এত গুরুত্বপূর্ণ এবং জটিল কারিগরি ও অর্থনৈতিক প্রস্তাব টেশিস থেকে পাওয়া যায় ওই দিনই।টেশিস সূত্র জানায়, টেশিস এ ধরনের যন্ত্রপাতি উৎপাদন করে না। তারা ভারতের তেজাস থেকে যন্ত্রপাতি কিনে আনবে। নথিপত্রে দেখা যায়, বিটিসিএলের পরিচালনা পর্ষদ দরপত্র ছাড়া সরাসরি ক্রয়পদ্ধতি অনুমোদন করার পরদিন বিটিসিএল টেশিসের কাছ থেকে কারিগরি ও আর্থিক তথ্য চেয়েছে। এরপর টেশিস তেজাসের কাছে প্রস্তাব চেয়েছে। তেজাস কারিগরি ও আর্থিক বিষয়াদির তথ্য দিয়েছে টেশিসকে। আর টেশিস তা যাচাই-বাছাই করে তাদের প্রস্তাব বিটিসিএলে জমা দেয়। এসব কাজ শেষ হয়েছে ২৪ ঘণ্টারও কম সময়ে।১০ নভেম্বর টেশিস থেকে কারিগরি প্রস্তাব পাওয়ার পর ১১ ও ১২ নভেম্বর সাপ্তাহিক ছুটির দিন ছিল। টেশিসের প্রস্তাব পরীক্ষার জন্য ১০ নভেম্বর গঠিত কমিটি ১৩ নভেম্বরের মধ্যে তা পরীক্ষা করে চূড়ান্ত করে ফেলে, আর ক্রয় প্রস্তাবসহ খসড়া চুক্তিও তৈরি করে। ১৪ নভেম্বর বিটিসিএলের পরিচালনা পর্ষদের আরেকটি জরুরি বৈঠক ডেকে ওই ক্রয় প্রস্তাব অনুমোদন করা হয়। অর্থাৎ যাবতীয় কাজ শেষ করতে সময় লেগেছে মাত্র চার কার্যদিবস!সংশ্লিষ্ট নথিপত্রে দেখা যায়, সর্বশেষ দরপত্র বাতিলের সিদ্ধান্ত হয় ২৬ অক্টোবর। পরদিন ২৭ অক্টোবর তেজাসের খরচে ও আতিথেয়তায় টেলিযোগাযোগ মন্ত্রণালয়ের অধীন তিনটি কোম্পানি বিটিসিএল, সাবমেরিন কেব্ল কোম্পানি ও টেশিসের তিন ব্যবস্থাপনা পরিচালক ভারত সফরের আমন্ত্রণ পান। ৪ নভেম্বর তাঁরা ভারত ভ্রমণের প্রথম দিনেই তেজাসের সঙ্গে ঢাকা-কুয়াকাটায় যন্ত্রপাতি স্থাপন বিষয়ে একটি কার্যবিবরণীতে সই করেন। এরপর টেশিসের ব্যবস্থাপনা পরিচালক টেলিযোগাযোগ মন্ত্রণালয়ের সচিবকে দেওয়া এক পত্রে জানান, তাঁরা তিন ব্যবস্থাপনা পরিচালক তেজাসের ১০০ জিবি যন্ত্রপাতি পর্যবেক্ষণে সন্তুষ্ট হয়েছেন। বিটিসিএলের পরিচালনা পর্ষদ ৯ নভেম্বর বিনা দরপত্রে তেজাস থেকে সরাসরি যন্ত্রপাতি ক্রয়ের অনুমতি দেয়।সরকারি ক্রয় বিধিমালা (তফসিল-১৩-এর কোড অব এথিকস) অনুযায়ী কোনো দরপত্র কিংবা প্রস্তাব বিবেচনা করার সময় সংশ্লিষ্ট কোম্পানির দাওয়াত কিংবা আতিথেয়তা গ্রহণ করা যায় না। ক্রয় আইনের ৬৪ ধারায় এটা শাস্তিযোগ্য অপরাধ। কিন্তু এ ক্ষেত্রে তিন কর্মকর্তার বিদেশ ভ্রমণে সরকারি আদেশ (জিও) জারি হয় এবং তাঁরা তেজাসের আতিথেয়তায় ভারত ভ্রমণ করেন।ক্রয়বিধির ৭৬(ছ) ধারা ব্যবহার করে সরকারি কারখানা থেকে সরাসরি ক্রয়পদ্ধতিতে যন্ত্রপাতি কেনা যায়। কিন্তু শর্ত হচ্ছে, ওই যন্ত্রপাতি অবশ্যই ওই কারখানায় উৎপাদিত হতে হবে। আবার ভারতের যে কোম্পানি থেকে যন্ত্রপাতি কেনার কথা বলা হচ্ছে, সেই কোম্পানিও সংশ্লিষ্ট যন্ত্রপাতি তৈরি করে না। কিন্তু টেশিস এক পত্রে বিটিসিএলকে জানিয়েছে, যুক্তরাষ্ট্রের সিয়েনা ও কানাডার নরটেলের মতো বিখ্যাত কোম্পানিগুলো ভারতের তেজাস থেকেই এ-জাতীয় যন্ত্রপাতি তৈরি করিয়ে নেয়। এখানেও তারা অসত্য তথ্য দিয়েছে।সিয়েনা গত অক্টোবরে বাংলাদেশের টেলিযোগাযোগমন্ত্রীর কাছে চিঠি দিয়ে জানিয়েছে, তারা কানাডা ও মেক্সিকোতে নিজস্ব অংশীদারি কারখানা ছাড়া বিশ্বের অন্য কোনো দেশে, বিশেষত ভারতের তেজাসে ১০০ জিবি ক্ষমতার যন্ত্রপাতি উৎপাদন করে না। সিয়েনা বাংলাদেশকে আরও জানিয়েছিল, কানাডার নরটেল ছয় বছর আগেই বিক্রি হয়ে গেছে। নরটেলের ট্রান্সমিশন অংশ তারা কিনে নিয়েছে। টেশিস ভারতের তেজাসের হয়ে বিটিসিএলকে দেওয়া চিঠিতে আরও দাবি করেছে, তেজাস কম্বোডিয়ার একটি প্রতিষ্ঠানকে ২০১৩ সালে ১০০ জিবির যন্ত্রপাতি সরবরাহ ও স্থাপন করে দিয়েছে। এর সত্যতাও মেলেনি। টেলিযোগাযোগ-সংক্রান্ত খ্যাতনামা সাময়িকী টেলিজিওগ্রাফি, টেলকমএশিয়া, লাইটওয়েভ-এ প্রকাশিত সংবাদ হলো কম্বোডিয়ায় প্রথম ১০০ জিবি ক্ষমতার যন্ত্রপাতি স্থাপিত হয় ২০১৫ সালে। স্থাপন করে ‘চুয়ান উই’ নামক অপারেটর। আর যন্ত্রপাতি সরবরাহকারী অ্যালকাটেল-লুসেন্ট (বর্তমানে নকিয়া)। নকিয়ার নিজস্ব ওয়েবসাইটে এবং যুক্তরাষ্ট্রের সিকিউরিটি অ্যান্ড এক্সচেঞ্জ কমিশনে অ্যালকাটেল লুসেন্টের ২০১৫ সালের নথিতেও একই তথ্য পাওয়া যায়। জানতে চাইলে ‘বিষয়টি স্পর্শকাতর’ বলে এ বিষয়ে টেশিসের ব্যবস্থাপনা পরিচালক (এমডি) কবির হাসান কিছু বলতে রাজি হননি।এসব অনিয়মের বিষয়ে জানতে চাইলে ডাক ও টেলিযোগাযোগ মন্ত্রণালয়ের সচিব ফয়জুর রহমান চৌধুরী প্রথম আলোকে বলেন, তিনি তেজাস নামে কোনো কোম্পানিকে চেনেন না। যন্ত্রপাতি সরবরাহের কাজ দেওয়া হয়েছে টেশিসকে। তাঁর দাবি, এভাবে বিনা দরপত্রে কেনাকাটা করা যায়। সচিব একই সঙ্গে বিটিসিএল, টেশিসসহ পাঁচটি কোম্পানির পরিচালনা পর্ষদের চেয়ারম্যান। ‘টেশিস এসব যন্ত্রপাতি তৈরি করে না, এটা ঠিক’—বললেন সচিব ফয়জুর রহমান চৌধুরী। তাহলে টেশিস উচ্চক্ষমতার এসব যন্ত্রপাতি কোথা থেকে আনবে? জবাবে সচিব বলেন, ‘তেজাস-তুজাস চিনি না। টেশিস যেখান থেকে খুশি আইন্যা ওরা সংযোজন করবে।’ সচিব ফয়জুর রহমান তেজাসকে চেনেন না বললেও ১৮ আগস্টের এক সরকারি পত্রে দেখা যায়, তিনি ওই মাসেই তেজাসের আতিথেয়তায় ভারতে যান এবং তেজাসের অফিস ও কারখানা ভ্রমণ করেন।সরাসরি স্টকহোম থেকে নোবেল সপ্তাহ নিয়ে লিখব, এ এক দারুণ আনন্দ। কিন্তু গত রোববার ঢাকা থেকে রওনা হওয়ার পর থেকে সময়টা যেন প্রতিকূল। তবু নোবেল বলে কথা! ফ্লাইট বিড়ম্বনা: ঢাকা থেকে কাতারের দোহায় পৌঁছানোর পর যখন ‘স্টকহোম’ লেখা একটা বোর্ড নিয়ে একজন বিমান ক্রুকে দাঁড়িয়ে থাকতে দেখলাম, তখন মনে হলো, যাক! আমরা বুঝি কানেকটিং ফ্লাইটটা ধরতে পারব! রোববার সকালে কুয়েত এয়ারলাইনসের ঢাকা-দোহা ফ্লাইট সময়মতো ছাড়েনি। প্রায় তিন ঘণ্টা দেরিতে ছাড়ায় দোহা-স্টকহোম ফ্লাইটটি ধরতে পারব কি না, তা নিয়েই শঙ্কা ছিল। শঙ্কারই জয় হলো। বিমান ক্রু যথেষ্ট বিনয়ের সঙ্গে বললেন, ‘আপনাদের হোটেলের ব্যবস্থা আছে। সামনের সরাসরি স্টকহোমের ফ্লাইট আছে সোমবার সকাল সাতটায়।’ হাহাকার করে উঠল আমার মন! ৫ ডিসেম্বর সকালের প্রেস কনফারেন্সটা তাহলে আর ধরতে পারছি না! যে নোবেল সপ্তাহটি শুরু হচ্ছে, তার কোথায় কী হবে, সেটা জানা যেত এই সংবাদ সম্মেলনে থাকতে পারলে! বিধি বাম!দোহায় মেসি-কাহিনি: দোহা এয়ারপোর্টে কত কিছুই না ঘটল। এখানেই দেখা হলো নর্থ-সাউথ বিশ্ববিদ্যালয়ের শিক্ষক মোস্তফা আজিজের সঙ্গে। সুইডেনে মাস্টার্স করার সুবাদে তিনিও নোবেল সংলাপে অংশ নেওয়ার জন্য এসেছেন। যতক্ষণ আমাদের দোহায় ঢোকার আইনি ব্যবস্থা করা হচ্ছিল, ততক্ষণ অনেক দিকেই চোখ গেল। একেকটা ফ্লাইট আসে আর নানা বর্ণের, নানা দেশের, নানা ভাষার মানুষ দ্রুত আমাদের অতিক্রম করে চলে যায়। এই গল্প এখানে নয়, তবে একটা গল্পের খানিক আভাস দিয়ে রাখি। আমাদের মতোই পরিবারসমেত বার্সেলোনার ফ্লাইট সময়মতো ধরতে পারেননি মতিন মিয়া। যখন তাঁকে বললাম, ‘বার্সেলোনায় থাকেন আপনি! তাহলে তো মেসির খেলা দেখেছেন!’খুবই সহজভাবে মতিন মিয়া বললেন, ‘মেসিকে দেখতে হলে স্টেডিয়ামে যেতে হবে কেন? ও তো মাঝে মাঝে আমাদের হোটেলে খায়!’‘মেসি আপনাদের হোটেলে খায়!’‘মেসি, পিকে! ওদের তো সামনাসামনি দেখি!’এই আলোচনার পুরোটা অন্য কোথাও বলা যাবে। এখানে এটুকু বলার কারণ হলো, মতিন মিয়ার বার্সেলোনার গল্প শুনে নিরানন্দ মনটা তখন ভরে গিয়েছিল, তাই পাঠককেও সে সুখের ভাগ দেওয়া গেল। রাতের দোহায় ঘুরে বেড়ানো, তুর্কি হোটেলে ‘ওয়ান কেজি মিক্সড গ্রিল’-এর অতুলনীয় স্বাদ পাওয়া গিয়েছে ফেসবুকের কল্যাণে। দোহায় রাতে থাকছি, তা ফেসবুকে জানাতেই কুয়েতে থাকা এক বড় ভাই কাতারের দুই রুশ-ফেরতা জালাল ভাই আর অঞ্জনকে আমার উপস্থিতির কথা জানালেন। তাঁরা রাতের কুয়েত ঘুরিয়ে দেখালেন। বিদেশবিভুঁইয়ে দেশি মানুষকে কাছে পেলে বাঙালিদের আতিথেয়তায় মুগ্ধ হতে হয়।অবশেষে স্টকহোমকটায় স্টকহোমে পৌঁছাব, তা নিয়ে ছিল সংশয়। কেউ বলছিল বিকেল চারটা বেজে যাবে, কেউ বলছিল ছয়টা। কিন্তু আগের অভিজ্ঞতায় জানি, ছয় ঘণ্টা-সোয়া ছয় ঘণ্টার মধ্যে স্টকহোমে পৌঁছে যায় প্লেন। এখানে বলে রাখি, ঢাকা থেকে দোহায় পৌঁছাতেই ঘড়ি এগিয়ে গেছে তিন ঘণ্টা। অর্থাৎ ঢাকায় যখন দুপুর ১২টা বাজে, দোহায় তখন সকাল নয়টা। সেই হিসাবেই স্টকহোমে তখন সকাল সাতটা। প্লেন যখন স্টকহোমে নামল, তখন ঘড়িতে সাড়ে ১১টা দেখে বিস্মিত হলাম। সময়ের ওই পরিবর্তনের কারণেই যে আগে এসে পৌঁছালাম, সেটা বুঝতে একটু সময় লেগেছে।আরলান্ডা এয়ারপোর্ট থেকে প্রায় জনশূন্য রাস্তা ধরে স্টকহোমে পৌঁছানো, মেট্রো-বাস গুলিয়ে ফেলে অগত্যা ট্যাক্সিতে করে হোটেলে পৌঁছানো, সে এক দারুণ অভিজ্ঞতা। আজ মঙ্গলবার থেকে ১১ ডিসেম্বর পর্যন্ত প্রতিটি দিনই স্টকহোম সাজবে নোবেলের রঙে। কীভাবে কী করব, তা নিয়েই পরিকল্পনা করতে থাকি। এখানে কেউ এসে আমাকে জায়গামতো নিয়ে যাবে না। দেশে থাকতেই বেশ কিছু বিষয়ে অংশ নেওয়ার জন্য অনুমতি চেয়েছিলাম, তার কিছু পেয়েছি, কিছু পাইনি। ৯ ডিসেম্বর নোবেল সপ্তাহ সংলাপ। এবারের বিষয় ‘ইয়োর প্লেট-আওয়ার প্লানেট: দ্য ফিউচার অব ফুড’। স্টকহোম সিটি কনফারেন্স সেন্টারে এ বিষয়ে নোবেল বিজয়ীরা কথা বলবেন। আর ১০ ডিসেম্বর তো সেই অসাধারণ দিন। এদিন নোবেল পুরস্কার তুলে দেওয়া হবে। খুবই আক্ষেপের কথা, সাহিত্যের জন্য নোবেল পাওয়া বব ডিলান এ অনুষ্ঠানে থাকছেন না। আরলান্ডা বিমানবন্দরে বাসের জন্য অপেক্ষা করতে করতে কয়েকজন সুইডিশের সঙ্গে কথাচ্ছলে বিষয়টা তুললে তাদের দিক থেকে তেমন কোনো উৎসাহ দেখলাম না। একজন শুধু বললেন, ‘ওকে আমরা মিস করব।’স্টকহোম শহরের আকাশে দিনে সূর্য ওঠেনি। কনকনে ঠান্ডা বাতাস বইছে। দুপুরবেলায়ও গাড়ি চলছে হেডলাইট জ্বালিয়ে। আনন্দ সংবাদ: কাল নাকি সূর্য উঠতে পারে!সরাসরি স্টকহোম থেকে নোবেল সপ্তাহ নিয়ে লিখব, এ এক দারুণ আনন্দ। কিন্তু গত রোববার ঢাকা থেকে রওনা হওয়ার পর থেকে সময়টা যেন প্রতিকূল। তবু নোবেল বলে কথা! ফ্লাইট বিড়ম্বনা: ঢাকা থেকে কাতারের দোহায় পৌঁছানোর পর যখন ‘স্টকহোম’ লেখা একটা বোর্ড নিয়ে একজন বিমান ক্রুকে দাঁড়িয়ে থাকতে দেখলাম, তখন মনে হলো, যাক! আমরা বুঝি কানেকটিং ফ্লাইটটা ধরতে পারব! রোববার সকালে কুয়েত এয়ারলাইনসের ঢাকা-দোহা ফ্লাইট সময়মতো ছাড়েনি। প্রায় তিন ঘণ্টা দেরিতে ছাড়ায় দোহা-স্টকহোম ফ্লাইটটি ধরতে পারব কি না, তা নিয়েই শঙ্কা ছিল। শঙ্কারই জয় হলো। বিমান ক্রু যথেষ্ট বিনয়ের সঙ্গে বললেন, ‘আপনাদের হোটেলের ব্যবস্থা আছে। সামনের সরাসরি স্টকহোমের ফ্লাইট আছে সোমবার সকাল সাতটায়।’ হাহাকার করে উঠল আমার মন! ৫ ডিসেম্বর সকালের প্রেস কনফারেন্সটা তাহলে আর ধরতে পারছি না! যে নোবেল সপ্তাহটি শুরু হচ্ছে, তার কোথায় কী হবে, সেটা জানা যেত এই সংবাদ সম্মেলনে থাকতে পারলে! বিধি বাম!দোহায় মেসি-কাহিনি: দোহা এয়ারপোর্টে কত কিছুই না ঘটল। এখানেই দেখা হলো নর্থ-সাউথ বিশ্ববিদ্যালয়ের শিক্ষক মোস্তফা আজিজের সঙ্গে। সুইডেনে মাস্টার্স করার সুবাদে তিনিও নোবেল সংলাপে অংশ নেওয়ার জন্য এসেছেন। যতক্ষণ আমাদের দোহায় ঢোকার আইনি ব্যবস্থা করা হচ্ছিল, ততক্ষণ অনেক দিকেই চোখ গেল। একেকটা ফ্লাইট আসে আর নানা বর্ণের, নানা দেশের, নানা ভাষার মানুষ দ্রুত আমাদের অতিক্রম করে চলে যায়। এই গল্প এখানে নয়, তবে একটা গল্পের খানিক আভাস দিয়ে রাখি। আমাদের মতোই পরিবারসমেত বার্সেলোনার ফ্লাইট সময়মতো ধরতে পারেননি মতিন মিয়া। যখন তাঁকে বললাম, ‘বার্সেলোনায় থাকেন আপনি! তাহলে তো মেসির খেলা দেখেছেন!’খুবই সহজভাবে মতিন মিয়া বললেন, ‘মেসিকে দেখতে হলে স্টেডিয়ামে যেতে হবে কেন? ও তো মাঝে মাঝে আমাদের হোটেলে খায়!’‘মেসি আপনাদের হোটেলে খায়!’‘মেসি, পিকে! ওদের তো সামনাসামনি দেখি!’এই আলোচনার পুরোটা অন্য কোথাও বলা যাবে। এখানে এটুকু বলার কারণ হলো, মতিন মিয়ার বার্সেলোনার গল্প শুনে নিরানন্দ মনটা তখন ভরে গিয়েছিল, তাই পাঠককেও সে সুখের ভাগ দেওয়া গেল। রাতের দোহায় ঘুরে বেড়ানো, তুর্কি হোটেলে ‘ওয়ান কেজি মিক্সড গ্রিল’-এর অতুলনীয় স্বাদ পাওয়া গিয়েছে ফেসবুকের কল্যাণে। দোহায় রাতে থাকছি, তা ফেসবুকে জানাতেই কুয়েতে থাকা এক বড় ভাই কাতারের দুই রুশ-ফেরতা জালাল ভাই আর অঞ্জনকে আমার উপস্থিতির কথা জানালেন। তাঁরা রাতের কুয়েত ঘুরিয়ে দেখালেন। বিদেশবিভুঁইয়ে দেশি মানুষকে কাছে পেলে বাঙালিদের আতিথেয়তায় মুগ্ধ হতে হয়।অবশেষে স্টকহোমকটায় স্টকহোমে পৌঁছাব, তা নিয়ে ছিল সংশয়। কেউ বলছিল বিকেল চারটা বেজে যাবে, কেউ বলছিল ছয়টা। কিন্তু আগের অভিজ্ঞতায় জানি, ছয় ঘণ্টা-সোয়া ছয় ঘণ্টার মধ্যে স্টকহোমে পৌঁছে যায় প্লেন। এখানে বলে রাখি, ঢাকা থেকে দোহায় পৌঁছাতেই ঘড়ি এগিয়ে গেছে তিন ঘণ্টা। অর্থাৎ ঢাকায় যখন দুপুর ১২টা বাজে, দোহায় তখন সকাল নয়টা। সেই হিসাবেই স্টকহোমে তখন সকাল সাতটা। প্লেন যখন স্টকহোমে নামল, তখন ঘড়িতে সাড়ে ১১টা দেখে বিস্মিত হলাম। সময়ের ওই পরিবর্তনের কারণেই যে আগে এসে পৌঁছালাম, সেটা বুঝতে একটু সময় লেগেছে।আরলান্ডা এয়ারপোর্ট থেকে প্রায় জনশূন্য রাস্তা ধরে স্টকহোমে পৌঁছানো, মেট্রো-বাস গুলিয়ে ফেলে অগত্যা ট্যাক্সিতে করে হোটেলে পৌঁছানো, সে এক দারুণ অভিজ্ঞতা। আজ মঙ্গলবার থেকে ১১ ডিসেম্বর পর্যন্ত প্রতিটি দিনই স্টকহোম সাজবে নোবেলের রঙে। কীভাবে কী করব, তা নিয়েই পরিকল্পনা করতে থাকি। এখানে কেউ এসে আমাকে জায়গামতো নিয়ে যাবে না। দেশে থাকতেই বেশ কিছু বিষয়ে অংশ নেওয়ার জন্য অনুমতি চেয়েছিলাম, তার কিছু পেয়েছি, কিছু পাইনি। ৯ ডিসেম্বর নোবেল সপ্তাহ সংলাপ। এবারের বিষয় ‘ইয়োর প্লেট-আওয়ার প্লানেট: দ্য ফিউচার অব ফুড’। স্টকহোম সিটি কনফারেন্স সেন্টারে এ বিষয়ে নোবেল বিজয়ীরা কথা বলবেন। আর ১০ ডিসেম্বর তো সেই অসাধারণ দিন। এদিন নোবেল পুরস্কার তুলে দেওয়া হবে। খুবই আক্ষেপের কথা, সাহিত্যের জন্য নোবেল পাওয়া বব ডিলান এ অনুষ্ঠানে থাকছেন না। আরলান্ডা বিমানবন্দরে বাসের জন্য অপেক্ষা করতে করতে কয়েকজন সুইডিশের সঙ্গে কথাচ্ছলে বিষয়টা তুললে তাদের দিক থেকে তেমন কোনো উৎসাহ দেখলাম না। একজন শুধু বললেন, ‘ওকে আমরা মিস করব।’স্টকহোম শহরের আকাশে দিনে সূর্য ওঠেনি। কনকনে ঠান্ডা বাতাস বইছে। দুপুরবেলায়ও গাড়ি চলছে হেডলাইট জ্বালিয়ে। আনন্দ সংবাদ: কাল নাকি সূর্য উঠতে পারে!২০০০ সালের নারী ও শিশু নির্যাতন দমন আইনের মামলা নির্ধারিত ১৮০ দিনের মধ্যে বিচার শেষ না হলে, কেন হয়নি তা জানিয়ে প্রতিবেদন দেওয়ার বিধানটি ১৬ বছরেও পালন হয়নি। তাই আইনটির ৩১(ক) যথাযথভাবে অনুসরণ করতে নারী ও শিশু নির্যাতন দমন ট্রাইব্যুনালের বিচারক, পাবলিক প্রসিকিউটর ও তদন্ত কর্মকর্তাকে (পুলিশ) নির্দেশ দিয়েছেন হাইকোর্ট।আদালত বলেছেন, এ বিধান যথাযথভাবে প্রতিপালন করা না হলে সংশ্লিষ্ট ব্যক্তিদের বিরুদ্ধে ব্যবস্থা নিতে হবে। বিচারপতি এম ইনায়েতুর রহিম ও বিচারপতি জে বি এম হাসানের সমন্বয়ে গঠিত হাইকোর্ট বেঞ্চ গতকাল সোমবার এ আদেশ দেন। আইনের ২০ ধারা অনুসারে, বিচারের জন্য পাওয়ার তারিখ হতে ১৮০ দিনের মধ্যে ট্রাইব্যুনাল বিচারকার্য সমাপ্ত করবেন। এই আইনে চট্টগ্রামের রাঙ্গুনিয়া থানায় হওয়া এক মামলা নির্ধারিত সময়ে নিষ্পত্তি না হওয়ায় আপিল করে মিলাদ হোসেন নামের এক আসামি জামিন চান। জামিন আবেদনের শুনানিকালে গত ১ নভেম্বর হাইকোর্ট নির্ধারিত ১৮০ দিনের মধ্যে বিচার শেষ না হলে জবাবদিহি-সংক্রান্ত আইনটির ৩১ (ক) ধারার কোনো প্রয়োগ আছে কি না, তা জানিয়ে আইনসচিব ও সুপ্রিম কোর্টের রেজিস্ট্রার জেনারেলকে প্রতিবেদন দাখিল করতে নির্দেশ দেন।আদালতের নির্দেশ অনুসারে সুপ্রিম কোর্টের রেজিস্ট্রার জেনারেল ও আইন মন্ত্রণালয়ের পৃথক প্রতিবেদন দাখিলের পর আদেশ দেওয়া হয়। প্রতিবেদন পর্যালোচনার পর আদালত বলেন, উচ্চ আদালতের আদেশের পর বিধানটি প্রতিপালন করার জন্য সুপ্রিম কোর্ট বিচারকদের প্রতি সার্কুলার জারি করেছেন, আইন মন্ত্রণালয় পিপিদের চিঠি দিয়েছেন। তখন মিলাদের আইনজীবী কুমার দেবুল দে বলেন, গত ১৬ বছরেও আইনের ধারাটি বাস্তবায়ন হয়নি। একপর্যায়ে আদালত বলেন, ‘আপনারাও মামলা দ্রুত নিষ্পত্তি করতে চান না। এ জন্য সকলের দৃষ্টিভঙ্গির পরিবর্তন দরকার।’ শুনানি নিয়ে হাইকোর্ট জামিন না দিয়ে আপিলকারীর (মিলাদ হোসেন) বিরুদ্ধে থাকা মামলাটি ৬০ দিনের মধ্যে নিষ্পত্তি করতে বিচারিক আদালতকে নির্দেশ দেন। এ সময় রাষ্ট্রপক্ষে ছিলেন সহকারী অ্যাটর্নি জেনারেল মো. শহীদুল ইসলাম খান।আদালত বলেছেন, নারী ও শিশু নির্যাতন দমন আইনের ৩১ (ক) ধারা অনুসরণ করা হলে এ আইনে হওয়া অর্ধেক মামলা এক বছরের মধ্যে নিষ্পত্তি সম্ভব। আইনানুযায়ী কারোরই দায়িত্ব এড়ানোর সুযোগ নেই। আইনে বিচারক, পিপি ও তদন্তকারী কর্মকর্তার জবাবদিহির বিধান রয়েছে।রেজিস্ট্রার জেনারেল ও আইন মন্ত্রণালয়ের প্রতিবেদন অনুসারে, ২০০০ সালের আইনে হওয়া মামলা সংশ্লিষ্ট আইনের ২০(৩) ধারায় উল্লিখিত সময়ের মধ্যে নিষ্পত্তি না হওয়ার ক্ষেত্রে কোনো ট্রাইব্যুনাল মামলার নিষ্পত্তি না হওয়ার কারণ লিপিবদ্ধ করে সুপ্রিম কোর্টের কাছে সংশ্লিষ্ট আইনের ৩১ (ক) ধারা অনুসারে প্রতিবেদন দাখিল করেন না অথবা এরূপ প্রতিবেদনের অনুলিপি সরকারের কাছে পাঠানো হয় না। এ ছাড়া নারী ও শিশু নির্যাতন দমন ট্রাইব্যুনালের পাবলিক প্রসিকিউটরসহ সংশ্লিষ্ট পুলিশ কর্মকর্তা এরূপ কোনো প্রতিবেদন সরকারের কাছে দাখিল করেন না অথবা এর অনুলিপি সুপ্রিম কোর্টে পাঠান না। আর মন্ত্রণালয়ের প্রতিবেদন অনুসারে, ২০০০ সালের নারী ও শিশু নির্যাতন দমন আইনের ৩১ (ক) উল্লিখিত সময়ের (১৮০ দিন) মধ্যে মামলা নিষ্পত্তি না হওয়ার ক্ষেত্রে ট্রাইব্যুনাল থেকে কারণ লিপিবদ্ধ করত কোনো প্রতিবেদনের অনুলিপি সরকারের কাছে পাঠানো হয় না। সংশ্লিষ্ট পাবলিক প্রসিকিউটর (পিপি) এবং পুলিশ কর্মকর্তাও নির্ধারিত সময়ের মধ্যে মামলা নিষ্পত্তি না হওয়ার বিষয়ে কোনো প্রতিবেদন সরকারের কাছে দেন না। এ বিষয়ে কোনো অভিযোগ সরকারের কাছে এখনো উত্থাপিতও হয়নি। সে কারণে সরকারের পক্ষে নির্ধারিত সময়ের মধ্যে মামলা নিষ্পত্তি না হওয়ার জন্য দায়ী ব্যক্তিদের বিরুদ্ধে কোনো ব্যবস্থা গ্রহণ করা সম্ভব হয়নি।রেজিস্ট্রার জেনারেলের প্রতিবেদনে আরও বলা হয়, বর্তমানে সারা দেশে মোট ৫৪টি পূর্ণাঙ্গ নারী ও শিশু নির্যাতন দমন ট্রাইব্যুনাল রয়েছে। এ ছাড়া ১৮টি জেলার জেলা ও দায়রা জজ অতিরিক্ত দায়িত্ব হিসেবে নারী ও শিশু নির্যাতন দমন ট্রাইব্যুনালের বিচারকের দায়িত্ব পালন করছেন। ৩১ (ক) ধারা আবশ্যিকভাবে প্রতিপালন করার জন্য সংশ্লিষ্ট সকলকে নির্দেশ প্রদান করে নারী ও শিশু নির্যাতন দমন ট্রাইব্যুনাল বা নারী ও শিশু নির্যাতন দমন ট্রাইব্যুনালের দায়িত্বে নিয়োজিত বিচারকদের নির্দেশনা প্রদান করে সার্কুলার জারি করা হয়েছে। আইনসচিবের প্রতিবেদনে জানানো হয়, আইনের সংশ্লিষ্ট ধারাটি প্রতিপালনের লক্ষ্যে দেশের সব নারী ও শিশু নির্যাতন দমন ট্রাইব্যুনালের দায়িত্বে নিয়োজিত পিপিদের চিঠি দেওয়া হয়েছে।চট্টগ্রামের আনোয়ারায় কোরীয় রপ্তানি প্রক্রিয়াকরণ অঞ্চলের (কেইপিজেড) সবুজ মাঠের চারপাশে ঘন জঙ্গল আর ঝোপঝাড়। মাঠের একপাশে টানানো শামিয়ানার নিচে সারি সারি ইজেলে ঝুঁকে ক্যানভাসে তুলির টান দিচ্ছিলেন শিল্পীরা। তাঁদের চারপাশে ঘুরে ঘুরে ঢোল বাজিয়ে চলেছেন শিল্পী বাবুল জলদাস ও তাঁর দল। এমন উৎসবমুখর পরিবেশে গতকাল সোমবার ছয়টি দেশের ১৯ জন শিল্পীকে নিয়ে শুরু হয়েছে আন্তর্জাতিক আর্ট ক্যাম্প।এশীয় দ্বিবার্ষিক চারুকলা উৎসবের অংশ হিসেবে এই আয়োজন করেছে বাংলাদেশ শিল্পকলা একাডেমি। সহযোগিতায় রয়েছে ইয়াংওয়ান করপোরেশন।আর্ট ক্যাম্প উপলক্ষে দুপুর ১২টায় কেইপিজেডের ডরমিটরির পাশের খোলা মাঠে এসে জড়ো হন শিল্পীরা। এরপর একটি ক্যানভাসে সবাই মিলে তুলির আঁচড় বুলিয়ে, স্বাক্ষর দিয়ে উদ্বোধন করেন আর্ট ক্যাম্পের।ক্যাম্পে অংশ নিয়েছেন ভারতের শিল্পী ধীরাজ চৌধুরী, চীনের থাং চ্রিং কাং, জাপানের টয়োমি হোশিনা, দক্ষিণ কোরিয়ার সং ডেসুপ, শ্রীলঙ্কার জগৎ রবীন্দ্রা, বাংলাদেশের সমরজিৎ রায়চৌধুরী, হাশেম খান, রফিকুন নবী, মাহমুদুল হক, কালিদাস কর্মকার, আবুল বারাক আলভী, ফরিদা জামান, নাইমা হক, নাজলী লায়লা মনসুর, মোহাম্মদ ইউনুস, রোকেয়া সুলতানা, আফজাল হোসেন, মুনিরুজ্জামান ও মোহাম্মদ ইকবাল।আর্ট ক্যাম্পের সমন্বয়কারী ও ইয়াংওয়ান করপোরেশনের চেয়ারম্যানের উপদেষ্টা মেহ্দী মাহবুব বলেন, এশীয় দ্বিবার্ষিক চারুকলা উৎসবে যোগ দেওয়া শিল্পীদের নিয়ে এই আয়োজন। সোমবার থেকে ক্যাম্প শুরু হলেও মঙ্গলবার (আজ) আর্ট ক্যাম্পের আনুষ্ঠানিক উদ্বোধন হবে। উদ্বোধন করবেন সংস্কৃতিবিষয়ক মন্ত্রী আসাদুজ্জামান নূর ও ইয়াংওয়ানের চেয়ারম্যান কিহাক সাং। তিন দিনের আর্ট ক্যাম্পে প্রত্যেক শিল্পী দুটি করে ছবি আঁকবেন। সেই সব ছবি প্রদর্শিত হবে ১৮তম এশীয় দ্বিবার্ষিক চারুকলা উৎসবে।উৎসবে যোগ দেওয়া ভারতের শিল্পী ধীরাজ চৌধুরী কিছুদিন আগে ৮০ বছর পেরিয়েছেন। কিন্তু বয়সের বাধা তুচ্ছ করে ছুটে এসেছেন প্রিয় বাংলাদেশের টানে। ধীরাজ চৌধুরীর জন্ম বাংলাদেশের ব্রাহ্মণবাড়িয়ায়। লেখাপড়া করেছেন চট্টগ্রামের প্রবর্তক সংঘ বিদ্যালয়ে। ১৯৭১ সালে মুক্তিযুদ্ধের সময় মুক্তিযোদ্ধাদের জন্য তহবিল সংগ্রহের উদ্দেশ্যে কলকাতা, দিল্লি ও মুম্বাইয়ে তিনটি প্রদর্শনী করেছেন। সেই অবদানের স্বীকৃতিও পেয়েছেন তিনি। প্রধানমন্ত্রী শেখ হাসিনার হাত থেকে গ্রহণ করেছেন রাষ্ট্রীয় সম্মাননা।এই আয়োজনে এসে কেমন লাগছে জানতে চাইলে ধীরাজ চৌধুরী বলেন, ‘এ দেশের জন্য একাত্তরে প্রদর্শনী করেছি। এই চট্টগ্রামেই আমার পড়াশোনা। ভীষণ অন্য রকম লাগছে।’ক্যাম্পের প্রথম এক ঘণ্টায় ছবি এঁকে শেষ করেছেন শিল্পী কালিদাস কর্মকার। তুলি ছাড়াই হাতে রং লাগিয়ে ছবি এঁকেছেন তিনি। তাঁর ইজেল ঘিরে ভিড়ের মধ্যে ছিলেন অভিনেতা ও শিল্পী আফজাল হোসেনও। কী করে এত দ্রুত শেষ করলেন—আফজালের এমন প্রশ্নের উত্তরে কালিদাস বলেন, ‘আমার ছবির নাম “রঙের ঝড়”।’ তাঁর এই উক্তির পর আফজাল হোসেনের মন্তব্য, ‘আসলেই কালিদাস রঙের ঝড়ই যেন তৈরি করলেন।’ক্যাম্পে একমনে ছবি আঁকতে দেখা যায় চীনের শিল্পী থাং চ্রিং কাংকে। বাংলাদেশের চিত্রকর্ম কেমন লেগেছে জানতে চাইলে বলেন, বাংলাদেশের শিল্পীরা দেশপ্রেমিক ও গণমুখী। অন্যদিকে চীনের বেশির ভাগ শিল্পী এখনো আঙ্গিকনির্ভর কাজ করে যাচ্ছেন।চট্টগ্রামের প্রখর সূর্যালোক আর সবুজ প্রকৃতি মুগ্ধ করেছে জাপানের শিল্পী টয়োমি হোশিনাকে। জাপানের টোকিও ইউনিভার্সিটি অব আর্টসের ভাইস প্রেসিডেন্ট তিনি। সে দেশের প্রথম সারির শিল্পীও। আর্ট ক্যাম্প সম্পর্কে তিনি বলেন, উন্মুক্ত পরিসরে এমন আর্ট ক্যাম্প তাঁকে পরিবেশের কথা ভাবতে বাধ্য করছে। আরও অনেক দেশের শিল্পীদের নিয়ে নিয়মিত এ ধরনের আয়োজন হওয়া উচিত। এর পাশাপাশি প্রকৃতি ও পরিবেশ নিয়ে সেমিনারও হতে পারে।আয়োজন সম্পর্কে শিল্পী রফিকুন নবী বলেন, বর্তমানে শিল্পের বিশ্বায়ন ঘটছে। ফলে প্রতিমুহূর্তে শিল্পী নিজেকে নবায়ন করতে বাধ্য হচ্ছেন। এ ধরনের আয়োজন সেই কাজকে আরও সহজ করবে।দেশের ইতিহাসে সবচেয়ে বড় এবং লাখ কোটি টাকার বেশি ব্যয়ের প্রথম প্রকল্প রূপপুর পারমাণবিক বিদ্যুৎ প্রকল্প অনুমোদনের জন্য আজ মঙ্গলবার জাতীয় অর্থনৈতিক পরিষদের নির্বাহী কমিটিতে (একনেক) উঠছে। একনেকের বিবেচনার জন্য প্রকল্পের যে সারসংক্ষেপ তৈরি করা হয়েছে, তাতে মোট ব্যয় উল্লেখ করা হয়েছে ১ লাখ ১৩ হাজার ৯৩ কোটি টাকা। এর আগে প্রকল্পের যে ব্যয় সরকার জানিয়েছিল, এটা তার চেয়ে অনেক বেশি।তাহলে কি রূপপুর পারমাণবিক বিদ্যুৎ প্রকল্পের ব্যয় বাড়ছে? জানতে চাইলে সরকারের সংশ্লিষ্ট কোনো পর্যায় (বিজ্ঞান ও প্রযুক্তি মন্ত্রণালয়, পরমাণু শক্তি কমিশন, রূপপুর প্রকল্প কর্তৃপক্ষ, পরিকল্পনা কমিশন প্রভৃতি) থেকেই বিষয়টি সম্পর্কে নিশ্চিত হওয়া যায়নি। বেসরকারি খাতের কয়েকজন অভিজ্ঞ ব্যক্তির সঙ্গে আলোচনা করেও এর কোনো কারণ জানা যায়নি। আগে প্রকাশিত সরকারি তথ্য হচ্ছে, রাশিয়ার সঙ্গে সই হওয়া সাধারণ চুক্তি (জেনারেল কন্ট্রাক্ট) অনুযায়ী রূপপুর প্রকল্পের মোট ব্যয় ১ হাজার ২৬৫ কোটি মার্কিন ডলার। প্রতি ডলার ৮০ টাকা হিসাবে ধরা হলেও এতে টাকার অঙ্ক দাঁড়ায় ১ লাখ ১ হাজার ২০০ কোটি। এর সঙ্গে প্রকল্পের সমীক্ষার জন্য ব্যয় হওয়া ৫৫ কোটি ডলার যোগ করলে মোট ব্যয় দাঁড়ায় ১ হাজার ৩০২ কোটি ডলার, যা টাকার অঙ্কে হয় ১ লাখ ৫ হাজার ৬০০ কোটি।প্রকল্পের সাধারণ চুক্তিতে যে ব্যয় ধরা হয়েছে (১ হাজার ২৬৫ কোটি ডলার), সরকারের পক্ষ থেকে তাকে বলা হচ্ছে ‘ফার্ম অ্যান্ড ফিক্সড’। প্রকল্প বাস্তবায়নকালে সম্ভাব্য মুদ্রাস্ফীতি, নির্মাণসামগ্রীর মূল্যবৃদ্ধিসহ সব ব্যয়ের হিসাবে যুক্ত করা হয়েছে। এই অবস্থায় একনেকে উপস্থাপনের জন্য তৈরি সারসংক্ষেপে ১ লাখ ১৩ হাজার ৯৩ কোটি টাকা ব্যয় দেখানো হয়েছে। সারসংক্ষেপে যে ব্যয় দেখানো হয়েছে, তার হিসাবে রূপপুর প্রকল্পটি প্রায় চারটি পদ্মা সেতুর সমান। চলতি অর্থবছরের মূল বার্ষিক উন্নয়ন কর্মসূচির (এডিপি) চেয়েও এই প্রকল্পের ব্যয়ের অঙ্ক বড়। এ বছরের এডিপির আকার ১ লাখ ১০ হাজার ৭০০ কোটি টাকা। রূপপুর প্রকল্প ছাড়া এখন পর্যন্ত দেশের সবচেয়ে বড় প্রকল্প হলো পদ্মা সেতুর ওপর দিয়ে দক্ষিণাঞ্চলের সঙ্গে রেলের সংযোগ প্রকল্প। ওই প্রকল্পের ব্যয়ের পরিমাণ প্রায় ৩৫ হাজার কোটি টাকা।রূপপুর পারমাণবিক বিদ্যুৎকেন্দ্র নির্মাণ প্রকল্পটি সরকারের ১০টি অগ্রাধিকার প্রকল্পের একটি। এই বিদ্যুৎকেন্দ্রটি নির্মাণের মেয়াদকাল হলো ২০১৬ সালের জুলাই থেকে ২০২৫ সালের ডিসেম্বর পর্যন্ত। প্রকল্পে ৯১ হাজার ৪০ কোটি টাকা বা ১১ দশমিক ৩৮ বিলিয়ন ডলার ঋণ দেবে রাশিয়া। বাকি টাকা দেবে সরকার। পরমাণু শক্তি কমিশন প্রকল্পটি বাস্তবায়ন করবে। প্রকল্প থেকে মোট ২ হাজার ৪০০ মেগাওয়াট বিদ্যুৎ প্রায় ৬০ বছর ধরে পাওয়া যাবে।তবে দেশের বিশেষজ্ঞরা বলছেন, এত বড় ও উচ্চ বৈজ্ঞানিক জ্ঞানভিত্তিক প্রকল্প সঠিকভাবে বাস্তবায়িত হচ্ছে কি না, তা বুঝে নেওয়ার মতো অভিজ্ঞ ব্যক্তি দেশে যাঁরা আছেন, এই প্রকল্প বাস্তবায়নে তাঁদের ভূমিকা নেই। সরকার কোনো বিশেষজ্ঞ পরামর্শক প্রতিষ্ঠানও নিয়োগ করেনি, যা সাধারণ কয়লাভিত্তিক বিদ্যুৎকেন্দ্রের ক্ষেত্রেও করা হচ্ছে। তা ছাড়া, প্রকল্পটি পরিচালনার মতো জনবলও দেশে নেই। প্রকল্প বাস্তবায়নের সঙ্গে সামঞ্জস্য রেখে জনবল তৈরির কথা সরকার বললেও সেই জনবল দিয়ে এই প্রকল্প চালানো সম্ভব হবে না। যে কারণে রাশিয়ার সঙ্গে দীর্ঘমেয়াদি অপারেশন্স অ্যান্ড মেইনটেন্যান্স চুক্তি করবে সরকার।প্রকল্পের শুরু থেকে রাশিয়ার সঙ্গে যে আলোচনা হয়েছে, সে অনুযায়ী রাশিয়া এই প্রকল্পের পারমাণবিক বর্জ্য ফেরত নেবে কি না, তা-ও এখনো নিশ্চিত নয়। অন্তত সাধারণ চুক্তিতে সে ধরনের কথা নেই। সরকার বলছে, এ ব্যাপারে ফেব্রুয়ারি নাগাদ আলাদা চুক্তি হবে। কিন্তু রাশিয়ার আইন হচ্ছে, অন্য দেশের বর্জ্য ফেরত নেওয়া যাবে না। তাই চুক্তিতে বিষয়টি কীভাবে উল্লেখ করা হয়, তা দেখার বিষয় হয়ে থাকছে।সাধারণ চুক্তি অনুযায়ী রূপপুর প্রকল্পে কোনো ধরনের দুর্ঘটনার কারণে সৃষ্ট কোনো রকম ক্ষয়ক্ষতির দায় রাশিয়া নেবে না। সব দায় বাংলাদেশকেই বহন করতে হবে। অথচ প্রকল্পের সমীক্ষা থেকে শুরু করে সব কাজ রাশিয়াই করছে।মাদ্রিদের এক সন্ধ্যা। রেস্তোরাঁয় পরিচারকদের ব্যস্ত ছোটাছুটি। একটা টেবিলে বসেছেন হোসে সিলভা। তাঁর সামনের থালায় ভাত, মাংস ও কিছু সবজি। দিব্যি খাচ্ছেন তিনি।সবকিছুই স্বাভাবিক। তবে একটা গুরুত্বপূর্ণ তথ্য: সিলভার পকেট ফাঁকা। এই খাবারের দাম দেওয়ার সামর্থ্যই নেই তাঁর। কী করে থাকবে? তিনি পাশেই কাসা দেল কাম্পো নামের পার্কে ঘুমান। সেখানে এ রকম আরও কয়েকজন থাকেন, যাঁদের ঘর নেই। ‘রবিন হুড’ নামে রেস্তোরাঁয় তাঁরা চলতি সপ্তাহ থেকে বিনা মূল্যে খাওয়ার সুযোগ পাচ্ছেন।‘ম্যাসেঞ্জার অব পিস’ নামের একটা সংগঠন এই খরচা দিচ্ছে। ৭৯ বছর বয়সী অ্যাঞ্জেল গার্সিয়া এই উদ্যোগের নেতা। সাদা চুলের এই হাসিখুশি মানুষটি যাজক। সেবামূলক কাজকর্মও করেন। তাঁর সংগঠন ওই রেস্তোরাঁর জন্য কিছু তহবিলের জোগান দেয়। সেখানে সকাল-দুপুরে জনপ্রতি খাবারের দাম রাখা হয় ১১ ইউরো (প্রায় ১২ ডলার)। একই খাবার তারা উদ্বাস্তুদের খাওয়ায় বিনা মূল্যে।মাদ্রিদে এ রকম আরও তিনটা জায়গায় ঘরহীন মানুষদের খাওয়ার ব্যবস্থা করতে চান গার্সিয়া। পরে স্পেনের অন্যান্য অংশেও চালু করবেন। দেশটিতে প্রতি পাঁচজনের একজন দারিদ্র্যসীমার প্রায় কাছাকাছি জীবনযাপন করছেন। কারণ, দেশটিতে বিপর্যয়কর অর্থনৈতিক সমস্যা চলছে। গার্সিয়া বললেন, মানুষকে মর্যাদার সঙ্গে বাঁচার সুযোগ করে দেওয়াটা অনেক আনন্দের। গির্জায়ও অনেকে খাবারের আশায় আসে। সেখানে প্রতি সন্ধ্যায় প্রায় ২০০ জনের জন্য স্যান্ডউইচ, স্যুপ আর ফলমূল পরিবেশন করা হয়।স্নাতক প্রথম বর্ষের ভর্তিতে অনিয়মের অভিযোগ এনে চট্টগ্রাম বিশ্ববিদ্যালয়ের কলা ও মানববিদ্যা অনুষদের অফিসকক্ষে গতকাল সোমবার দুপুরে তালা ঝুলিয়ে দিয়েছে ছাত্রলীগ। এ সময় নেতা-কর্মীদের মারধরের শিকার হন কলা অনুষদের ডিন অফিসের ডেপুটি রেজিস্ট্রার মো. দেলোয়ার হোসেন। অভিযোগ উঠেছে, বিশ্ববিদ্যালয় ছাত্রলীগের সাধারণ সম্পাদকের অনুসারী নেতা-কর্মীরা এ ঘটনার সঙ্গে জড়িত। বিশ্ববিদ্যালয় সূত্র জানায়, গত ২৪ নভেম্বর সংগীত বিভাগের উপজাতি কোটার মৌখিক পরীক্ষা অনুষ্ঠিত হয়। গতকাল দুপুরে ওই পরীক্ষার ফলাফল প্রকাশ করার কথা ছিল। মৌখিক পরীক্ষার দিন জনি মং মারমা নামের ভর্তি-ইচ্ছুক এক শিক্ষার্থীকে তুলে নিয়ে যান ছাত্রলীগের এক পক্ষের নেতা-কর্মীরা। ছয় ঘণ্টা পর তাঁকে ছেড়ে দেওয়া হয়। গতকাল সেই শিক্ষার্থী ভর্তি হতে ক্যাম্পাসে এসেছেন, এ খবর পেয়ে ছাত্রলীগের ৫০-৬০ জন নেতা-কর্মী ড. আবদুল করিম ভবনের নিচতলায় কলা ও মানববিদ্যা অনুষদের অফিসকক্ষে হাজির হন। নেতা-কর্মীদের হই-হুল্লোড়ের কারণে অনুষদের কর্মকর্তা-কর্মচারীদের মধ্যে আতঙ্ক সৃষ্টি হয়। এ সময় অফিসকক্ষে থাকা দেলোয়ার হোসেনকে মারধর করা হয়। পরে অফিসকক্ষ থেকে সবাইকে বের করে দিয়ে দরজায় তালা ঝুলিয়ে দেন ছাত্রলীগের নেতা-কর্মীরা। বিশ্ববিদ্যালয় ছাত্রলীগের সাধারণ সম্পাদক ফজলে রাব্বি প্রথম আলোকে বলেন, কলা অনুষদে মেধাতালিকায় সামনের সারিতে থাকা শিক্ষার্থীদের বাদ দিয়ে পেছনের শিক্ষার্থীদের ভর্তি করা হচ্ছে—এ অভিযোগ পেয়ে শিক্ষার্থীরা অনুষদের অফিসকক্ষ অবরোধ করেন। পরে কর্তৃপক্ষ মেধাক্রম অনুযায়ী ভর্তির আশ্বাস দিলে শিক্ষার্থীরা অবরোধ তুলে নেন। তাঁর দাবি, কোনো কর্মকর্তাকে মারধর করা হয়নি।প্রথম বর্ষে শিক্ষার্থী ভর্তিতে কোনো অনিয়ম হয়নি বলে জানান কলা ও মানববিদ্যা অনুষদের ডিন মো. সেকান্দার চৌধুরী। তিনি বলেন, কর্মকর্তাকে মারধরের ঘটনার কারণ বের করার জন্য উপাচার্য তদন্ত কমিটি গঠনের নির্দেশ দিয়েছেন। আর সংগীত বিভাগের কোটার ফলাফল আপাতত স্থগিত করা হয়েছে। এ বিষয়ে বিদ্যালয়ের প্রক্টর মোহাম্মদ আলী আজগর চৌধুরী বলেন, ‘কেন এ ঘটনা ঘটেছে এবং কারা ঘটিয়েছে, আমি এর কিছুই জানি না। তালা দেওয়া হয়েছে, এমন খবর পেয়ে আমি ঘটনাস্থলে ছুটে যাই। তারা (তালা দেওয়া ব্যক্তিরা) আমাকে বলেছে, ভর্তিতে অনিয়ম হচ্ছে। এর প্রতিবাদে তারা তালা দিয়েছে। আমি অনিয়মের সপক্ষে যথাযথ কাগজ উপাচার্যকে সরবরাহ করার জন্য বলেছি। এরপর তারা তালা খুলে দেয়।’ এদিকে কর্মকর্তাকে মারধরের প্রতিবাদে বিশ্ববিদ্যালয়ের অফিসার সমিতি অনির্দিষ্টকালের কর্মবিরতির ডাক দিয়েছে। আজ মঙ্গলবার থেকে এ কর্মসূচি পালন করবে সমিতি। সমিতির সাধারণ সম্পাদক রশিদুল হায়দার প্রথম আলোকে বলেন, কর্মকর্তাকে শারীরিকভাবে লাঞ্ছিত করার প্রতিবাদে এবং দোষী ব্যক্তিদের শাস্তির দাবিতে এ কর্মসূচি ঘোষণা করা হয়েছে।